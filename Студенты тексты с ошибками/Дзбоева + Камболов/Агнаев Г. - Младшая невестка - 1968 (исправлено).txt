
ЧИНЫГУАДЗӔН „Ир“
ОРДЖОНИКИДЗЕ * 1968
Гастан Агнаев
МЛАДШАЯ НЕВЕСТКА
Рассказы на осетинском языке
Издательство »Ир“
Орджоникидзе * 1968
ГОБЕЦОНЫ ХЪЫБЫЛТӔ
Бабуца йӕхимӕ йӕ номӕй дзурын нӕ уадзы, ӕмӕ йӕм йӕ сыхӕгтӕ зӕрондӕй, ногӕй се ’гас дӕр дзурынц йӕ мыггагӕй, Гобецон, зӕгъгӕ. Ӕз дӕр ӕй хондзынӕн афтӕ, науӕд мыл йӕ зӕрдӕ фӕхуддзӕн. Уӕвгӕ Гобецонӕн, мыййаг, ацы фыст исчи куы бакӕса, уӕд мӕ афтид зӕрдӕхудтыл нӕ ныууадздзӕни.
Гобецоныл ӕртиссӕдз азӕй фылдӕр нӕ цӕуы, фӕлӕ у цыппарыссӕдз—фондз ӕмӕ цыппарыссӕдзаздзыды хуызӕн. Уӕлдай зӕронддӕрхуыз зыны йӕ тӕнтъихӕг цӕсгомы ӕнцъылдтӕй, йӕ даргъ цыргъ роцъойӕ, йе’нӕдӕндаг дзыхӕй ӕмӕ ӕгасӕй дӕр уыцы фыдцъылыс арӕзт кӕй у, уымӕй. Ӕвидауц ӕй кӕнынц йӕ цъӕх цӕстытӕ ӕмӕ йӕ тӕнӕг бур ӕрфгуытӕ. Чи зоны, чызгӕй иу ӕмӕ дыууӕ лӕппуйы зӕрдӕмӕ нӕ цыди. Ныр ма цы — базӕронд. Уӕвгӕ ӕртиссӕдз азы афтӕ бирӕ дӕр не сты! йӕ цӕрдӕг змӕлдмӕ йын бакӕс, уӕд ыл цыма дыууиссӕдз азӕй фылдӕр нӕ цӕуы, афтӕ дӕр банхъӕлдзынӕ. Искӕмӕ куы бафты, уӕд йӕ цӕст къуымты джигулгӕнӕджы хаст акӕны, йӕ хуынкъӕй хӕринагагур цы мыст суайы, уыйау куы иуырдӕм, куы иннӕрдӕм атъыбыр-тъыбыр кӕны, чысыл цӕлхытыл тулӕгау, ӕмӕ йӕхион йӕхи куы фӕвӕййы, уӕд ӕваст айсӕфы.
• Ӕмӕ ӕниу цӕмӕй хъуамӕ базӕронд уыдаид Гобецон! Йӕ цӕрӕнбонты никуы ницӕуыл фӕрыст, уӕззау куыстытӕй йӕ-
мӕ хӕдзар нӕ сараздзынӕ»... Ӕмӕ йӕ фырттӕн загъта: «Уӕ бынхор устытимӕ цӕрын мӕ бон нӕ бауыдзӕн ӕмӕ уӕхи айсут». Лӕппуты бирӕ лӕгъстӕтӕ дӕр ницыуал адавтой, ӕмӕ ус иунӕгӕй баззад.
Цӕры, ӕвӕрӕнтӕ кӕны.
Гобецон мӕстыгӕр, ӕнӕхатыр сылгоймаг у. Сыхӕгты кӕрчытӕй исчи йӕ цӕхӕрадонмӕ куы батӕхы, сыхӕгты фосӕй йын исчи йӕ бӕлӕстыл йӕхи куы ахафы, уӕд загъд-замана самайы, мард, дзуар нал ныууадзы, фелгъиты, мӕ сӕрӕн уӕ нал дӕн, зӕгъгӕ, бӕстӕ йӕ сӕрыл сисы.
Йӕ цары дзӕкъултыӕмӕ чыргъӕдты лӕууынц, ӕртӕр азы кӕуыл цӕудзӕн, хъӕдуртӕ ӕмӕ нартӕ. Куыд дзурыпн. афтӕмӕй Гобецон йӕхӕдӕг дӕр бӕрцмӕ гӕсгӕ хӕры. Уазӕг ӕм куы бацӕуы, уӕд уымӕн фынг барстӕй авӕры. Кӕд стыртӕ адӕймаг у, уӕд ын — фылдӕр, на ӕмӕ гыццыл адӕймаг у, зӕгъгӕ, уӕд та — къаддӕр.
Гобецонмӕ ис хъуг, род, ӕртӕ фысы, иу дзӕргъ, дӕс хъыбылы. Уӕдӕ йӕм мӕргътӕ дӕр фаг ис. Иӕ дзӕргъ у сау, чысыл, мӕллӕг, йӕ фӕрсчытӕ хоры къутуйы тӕнтау зынынц. Сыхӕгты загъдау, уызынӕй стырдӕр нӕу, афтӕмӕй дыууадӕс хъыбылы ныззади (уыдонӕй дыууӕ ныммарди).
Хъыбылтӕ ахӕм гыццылтӕ сты, ӕмӕ сӕ гӕдыйы лӕппынтӕй нӕ раиртасдзыпӕ, афтӕмӕй сыл дыгай мӕйтӕ цӕуы. Фырмӕллӕгӕй сбур сты, зӕххыл ма тыххӕй цӕуынц. Бӕргӕ уаиккой стырдӕр, хӕрзхуыздӕр, фӕлӕ сын Гобецон хӕринаг нӕ дӕтты, уӕхӕдӕг исты амӕлттӕ кӕнут, зӕгъгӕ. Иӕ холлаг та ма дзӕгъӕлы цы сафа, фӕлтау ӕй ауӕй кӕндзӕн, ӕмӕ ма йын ӕхца дӕр уыдзӕн.
Ныр Гобецонӕн йӕ хъыбылты ӕлхӕнӕг нӕй ӕмӕ мӕстӕй мӕлы, раздӕр сӕ кӕй нӕ ауӕй кодта, ууыл. Базармӕ ма сӕ бӕргӕ фӕтардта цалдӕр хатты, фӕлӕ сӕм фӕстӕмӕ дӕр ничи фӕкаст. Ӕрмӕст иу зӕронд лӕг йӕ цуры алӕууыди, джнхӕй сӕм баззад.
— Хорз ус, дӕ гӕдыйы лӕппын цас кӕныс? — бафарста уый.
— Цы загътай, цы? Уыдон цӕттӕ хуы* тӕ куы сты, уӕд цытӕ дзурыс? — мӕст* джынӕй дзуапп радта Гобецон. — Ахӕм хъыбыл дыууӕ туманӕй асламдӕр не ссардзынӕ.
— Ха-ха-ха! — ныххудти зӕронд лӕг ӕмӕ иуварс ацыд.
Гобецоны йӕ хъыбылты мӕт бадомдта, мӕстӕй мӕлы. Раздӕр ын дзы бӕргӕ уыд ӕлхӕнӕг, сӕхи дзыхӕй йын дыууадӕсгай сомтӕ лӕвӕрдтой, фӕлӕ сӕ кой дӕр никӕйы суагъта.
— Цытӕ дзурыс, цытӕ? — баздӕхти-ну Гобецон ӕлхӕнӕгмӕ, — уыдон хъыбылтӕ не сты, фӕлӕ хуытӕ сты, хуытӕ! Мӕ мӕрдтыстӕн, иу дӕр дзы ӕхсӕрдӕс сомӕй асламдӕрыл нӕ ратдзынӕн.
Ӕмӕ сӕм ныр Гобецон куы фӕкӕсы, уӕд фӕхъуыды кӕны: «Ӕвӕдза, диссаг у, Биботы хъыбылтӕ куыд алхӕдтой! Уӕвгӕ сӕ ӕдылы къоппа асламыл авӕрдта: цыппӕрдӕсгай сомтыл. Нӕ, ӕз уыцы аргъыл ницыхуызы сразы уыдзынӕн».
Диссаджы райдзаст фӕззыгон бон!
Хур арвмӕ стылди йӕ цалхыдзагӕй ӕмӕ денджызы хъазау ленк кӕны йӕ цъӕх цады. Колхозонтӕ сӕ удӕй арт уадзынц, нардуатӕй тонынц нартхор. Ссӕдз машинӕйӕ фылдӕр ӕрцыди ӕххуыс кӕнынмӕ горӕтӕй дӕр ӕмӕ ныр Гобецонты рӕзты, тын нывӕндӕгау, уайынц кӕрӕдзийы фӕстӕ хорисӕн пунктмӕ, сӕ гуыффӕтӕ се ’дзаг, афтӕмӕй. Гобецонты цур цы уырдыг ис, уым сӕ цыд фӕсабыр кӕнынц. Хатгай уыцы ран ӕрхауы иугай ӕфсиртӕ, ӕмӕ сӕм уӕд йе 'ххормаг хъыбылтӕ батӕхынц. Уыцы рыгӕйдзӕгтӕй сӕ зыдӕй ахӕрынц, ӕмӕ та фӕндаг-фӕндаг азгъорынц.
Гобецон кулдуары цурӕй кӕсы, йӕ хъыбылтӕ нартхӕрттӕ куыд зыдӕй агурынц, уымӕ, ӕмӕ йӕхицӕн дзуры: «Уый дӕр пайда у, пайда, бонирвӕзӕн уӕддӕр у...»
Дзаг машинӕтӕ кӕрӕдзийы фӕстӕ тӕхынц. Гобецонты тӕккӕ раз та дзы сӕ иуӕй цалдӕр ӕфсиры ӕрхауди. Зӕронд ус сӕм рауайынмӕ хъавыд, фӕлӕ хъыбылтӕ ӕмӕ хуы фӕраздӕр сты ӕмӕ сыл сӕхи ныццавтой.
Ӕрбазгъоры та иу машинӕ. Сӕ цурмӕ куы бахӕццӕ, уӕд шофыр сигнал радта, фӕлӕ йӕ хъыбылтӕ хъуыды дӕр не ’ркодтой. Тормӕз ма бӕргӕ фелхъывта, фӕлӕ машинӕ фӕуромын йӕ бон нӕ баци ӕмӕ хъыбылтӕй иу цалхы бын фӕци.
Гобецон уый ауыдта цы — нырдиаг ласта: «Мӕ бон бакалд! Куы мӕ бабын кодтай: мӕ хуыйы мын куы амардтай! Дӕ-дӕ-дӕ-дӕй!»—Ӕмӕ йӕ цӕссыгтӕ ӕрызгъӕлдысты.
Шофыр рагӕпп ласта, хъыбылы мард фӕндагӕй иуварс ӕрӕвӕрдта ӕмӕ йӕ цуры ӕнкъардӕй ӕрлӕууыд.
— Цӕмӕн мын амардтай мӕ хъыбылы?! — шофыры размӕ куы бахӕццӕ, уӕд хъӕрӕй дзыназгӕйӕ загъта зӕронд ус.
— Кӕугӕ ма кӕн, хорз ус. Хъыбыл йедтӕмӕ ма исты у? Дӕхи йыл цы марыс? — ӕнцадхуызӕй загъта шофыр.
— Куыд нӕ кӕуон, хӕдзархӕлд куы фӕдӕн, уӕд?—йӕ уӕрджытӕ ӕрхоста Гобецон.
— Дӕхи ма хӕр, хорз ус. Аххосджып ӕз дӕн ӕмӕ дын дӕ хъыбылы аргъ бафиддзынӕн. Цас у йӕ аргъ?—бафарста шофыр.
— Ӕртӕ ӕмӕ ссӕдз сомы, — уыпгӕг хъӕлӕсӕй сдзырдта зӕронд ус.
Шофыр аджих, цымыдисӕй загъта:
— Уанцон нӕу! Ӕгӕр стыр аргъ нӕу ахӕм мӕнцъи хъыбылӕн?
— Зынаргъ дӕм кӕсы, зынаргъ? — йӕхи йыл сцагъта Гобецон. — Ӕз дӕ судмӕ ратдзынӕн, ӕмӕ йӕ уӕд базондзынӕ, зынаргъ у, цы у, уый!
Лӕппу хорз ӕмбӕрста, зӕронд ус ыл судмӕ куы бадӕтта, уӕд ын йӕ шофыры бартӕ байсынӕй дӕр тас кӕй у, уый, ӕмӕ йӕ къух ауыгъта:
— Гъа, мӕнӕ дӕ хъыбылы аргъ,— ӕмӕ Гобецонмӕ радта ӕхца. Зӕронд ус сӕ райста ӕмӕ сӕ нымайын райдыдта. Иу сом, дыууӕ... дыууадӕс сомы, иу ӕмӕ ссӕдз сомы...
Гобецон шофырмӕ тызмӕгӕй бакаст: — Ӕмӕ мын ӕххӕстӕй куынӕ радтай мӕ хъыбылы аргъ!
— Дзӕбӕхдӕр сӕ банымай, — ӕрбамӕсты йӕм шофыр.
Ӕхцатӕ ногӕй банымадта ӕма> йа* мидбылты бахудт:
— Раст сты.
Машинӕ куы ацыд, уӕд Гобецон йӕ хъыбылы мардыл схӕцыд ӕмӕ йӕ бахаста сӕхимӕ, хъуыдытӕгӕнгӕ: «Хорз, тынг хорз ацыд абон мӕ хъуыддаг. Ацы хъыбыл ӕртындӕс сомы йедтӕмӕ нӕ иста. Ӕз та дзы райстон ӕртӕ ӕмӕ ссӕдз сомы. Пайда! Пайда!»—Ус йӕ мидбылты бахудт ӕмӕ йе 'нцъылдтӕ цӕсгомыл цины уылӕнтӕ ахъазыдысты. Хъыбылы мард радта йӕ куыдзӕн: «Ӕхца—мӕнӕн, дзидза та — дӕуӕн, Гӕбыс!» Стӕй та йе ’хца банымадта цалдӕр хатты ӕмӕ сӕ фӕстагмӕ арфдӕрӕн бафснайдта йӕ цъындайы хъусы йе ’ннӕ ӕхцатимӕ.
Гобецон сӕ кулдуары цур къодахыл ӕрбадт, йӕ хъыбылтӕ ӕмӕ йӕ дзӕргъмӕ акаст (уыдон сӕ чысыл села фындзтӕ фӕндаджы рыгтыл хафгӕ цыдысты нӕмыгагур) ӕмӕ хъуыдыты аиыгъуылд: «Хорз ацыд абон мӕ хъуыддаг. Ехх, ме ’ннӕ хъыбылтӕ дӕр ма уыйбӕрц куы райсиккой, уӕд ӕхцайы бын фӕуаин, ӕхцайы бын, мӕ фыдыстӕн. Гъӕй-джиди, исты сын ӕрӕмыс, уӕд цы хорз уаид! Фӕлӕ цы?»— ӕмӕ сӕ разы гӕдыбӕласы хус цонгмӕ нымдзасти, йӕ сӕры сагъӕстӕ зилӕгау кодтой, куыройы фыдтау. Ӕваст йӕ мидбылты бахудти ӕмӕ йӕ цъындгомау цӕстытӕ фырцинӕй ферттывтой.
«Ӕрхъуыды кодтон, ӕрхъуыды кодтон!—сдзырдта ус йӕхицӕн.—Фӕндагыл уырдыджы хӕдбынмӕ нӕмгуытӕ иуӕртӕ армыдзаджы акалдзынӕн, мӕ хьыбылты сӕм баздахдзынӕн, машинӕ сӕ амардзӕн, шофыры ӕруромдзынӕн ӕмӕ дзы алы хъыбылы тыххӕй дӕр ӕхца райсдзынӕн ӕртӕ ӕмӕ ссӕдз сомӕй фондз ӕмӕ ссӕдз сомы онг! Тынг хорз фӕнд! Ӕрмӕст мын ӕй не сфӕлдисӕг хуыцау рӕстмӕ фӕкӕнӕд, уыййедтӕмӕ хъуыддаг хорз уыдзӕн. Табу хуыцауӕн. Ныббардзӕн мын ӕй, ӕгомыг фосы зонгӕ-зонын мӕлӕтмӕ кӕй тӕрын, уый. Уӕдӕ цы бакӕнон! Мӕгуыр дӕн. Иунӕг»,—ӕмӕ йӕхиуыл дзуӕрттӕ бафтыдта.
Гобецон йӕ хъыбылтыл ногӕй йӕ цӕст ахаста: «Раздӕр сӕ алкӕмӕн дӕр йӕ аргъ сбӕрӕг хъӕуы, науӕд куыд вӕййыцы вӕййы, уыйфӕстӕ куыд рауайдзӕн».
Ӕмӕ ӕргътӕ ӕвӕрын райдыдта: «Разӕй чи згъоры, уый тынг хорз хъыбыл у— фондз ӕмӕ ссӕдз сомы аргъ. Нӕ, ӕхсӕз ӕмӕ ссӕдз сомы. Ӕппӕты фӕстӕ ны бурбын хъыбыл ис, уый дыууӕ туманӕй фылдӕры аргъ нӕу, фӕлӕ горӕтаг шофыртӕ хъыбылы аргъӕн цы зонынц! Ӕмӕ йын ӕртӕ ӕмӕ ссӕдз сомы бацагурдзынӕн. Къуылых хъыбылы тыххӕй курдзынӕн цыппар ӕмӕ ссӕдз сомы (Гобецон ӕй йӕхӕдӕг ныццавта), уымӕн ӕмӕ кӕд къуылых у, уӕддӕр цӕрдӕг у. Сау та — фондз ӕмӕ ссӕдз сомы...»
Афтӕ Гобецон йӕ фараст хъыбылӕн ӕргътӕ сӕвӕрдта. «Се 'ппӕты дӕр мын, мыййаг, машинӕ куы амара, — хъуыды кодта зӕронд ус,—уӕд сӕ ӕхца райсдзынӕн ссӕдз туманӕй фылдӕр. Цы хорз уыдзӕн! О, хуыцау, мӕ фӕндтӕ мын рӕстмӕ фӕкӕн!»— ӕмӕ йӕ бадӕнӕй сыстад, арвы тыгъдыл йӕ цӕст ахаста, стӕй хӕдзармӕ бацыд.
Иӕ ног тынд нартхӕрттӕй ӕртӕ ӕфсиры азгъӕлдта йӕ раздарӕнмӕ ӕмӕ ӕддӕмӕ хъӕлдзӕгӕй рахызт. Кулдуармӕ куы рахӕццӕ, уӕд алырдӕм аракӕс-бакӕс кодта ӕмӕ йӕ цӕст куы никӕуыл ӕрхӕцыд, уӕд рауайынмӕ хъавыд, фӕлӕ уыцы сахат машинӕйы хъӕр айхъуыста ӕмӕ ӕрлӕууыд.
Чысыл фӕстӕдӕр машинӕ йӕ цурты афардӕг. Уынг та ныссабыр. Гобецоны хуы ӕд хъыбылтӕ ӕмӕ иу къорд хъазы ӕмӕ бабызы йедтӕмӕ уынджы змӕлӕг нал уыди.
Гобецон йӕхи фӕгуыбыр кодта ӕмӕ тагъд-тагъд фӕндагмӕ рауад. Уырдыджы хӕдбынмӕ нартхоры нӕмгуытӕ айтыдта ӕмӕ йӕ хъыбылтӕм сусӕг хъӕлӕсӕй фӕсидт. Уыдон дӕр ӕрбатахтысты ӕмӕ, гагатӕ уидзгӕ, фӕндагыл ныдздзыгуыр сты. Гобецон уайтагъд фӕстӕмӕ фездӕхт ӕмӕ сӕ дуармӕ къодахыл ӕрбадт. Йӕ цъӕх цӕстытӕй ӕдзынӕг ныккасти йӕ хъыбылтӕм.
Гобецон къодахыл минутӕй фылдӕр нӕ фӕбадти, фӕлӕ цыма тынг бирӕ рӕстӕг рацыди, афтӕ йӕм фӕкаст ӕмӕ стыхсти. Уалынмӕ машинӕйы хъӕр ссыди, сылгоймаджы зӕрдӕ фырцпнӕй уӕрыккау скафыд. Фестынмӕ хъавыд, фӕлӕ йӕхи фӕурӕдта. Машинӕ куы ӕрбахӕстӕг, уӕд йӕ цӕстытӕ бынтондӕр ныдздзагъыр сты, хърихъуппы къубалы хуызӕн, йӕ къубал размӕ радаргъ кодта. «Ныртӕккӕ... Ныртӕккӕ...» — дзырдта йӕхицӕн.
Машинӕ уырдыджы цурмӕ куы бахӕццӕ, уӕд шофыр Гобецоны хуы ӕмӕ хъыбылты ауыдта, сигнал радта. Уыдон сӕ бынӕттӕй дӕр нӕ фезмӕлыдысты. Машинӕ ма иувӕрсты бӕргӕ аскъӕрдта, фӕлӕ пын афтӕ цӕхгӕр фӕзилын нал бантыст, ӕмӕ хъыбылтӕй цыппар цӕлхыты бынмӕ бахаудысты.
Гобецон машппӕйы размӕ разгъордта: — Бабын мӕ кодтай!.. Бабын мӕ кодтай!..
Уымӕй афтӕ та ацы шофыр дӕр ӕруромдзӕн йӕ машинӕ, фӕлӕ кӕм: кабинӕйӕ йӕм ракаст, йӕ фындзы бын бындзы базырты хуызӕн рихитӕ кӕмӕн уыд, ахӕм ӕрыгон лӕппу. Уый зӕронд усы . йӕхирдӕм тындзгӕ куы ауыдта, уӕд ма' шинӕ йӕ тых-йӕ бонӕй аскъӕрдта. Гобецон ма йӕ фӕстӕ бӕргӕ фӕцӕйуад, фӕлӕ иучысыл дурыл йӕ къах скъуырдта ӕмӕ фӕндаджы сӕрмӕ рыг йедтӕмӕ ницыуал ауыдта. Усы зӕрдӕ ауынгӕг ӕмӕ цӕссыгтӕ фемӕхстысты.
Гобецон фӕстӕмӕ раздӕхти, хъарӕггӕнгӕ:
— Мӕнӕ мӕхпцӕн цы сарӕзтоп! Мӕнӕ куыд '5абын дӕн!..
Уалын^-йӕ-цурты-ну машинӕ асыффыт ластЦ. <Ацы джау.ыртӕ мьщ ме ’ннӕ
‘2 Кӕстӕр чын»г» хъыбылты дӕр мардзысты», — йӕхинымӕр дзырдта зӕронд ус кӕугӕйӕ ӕмӕ сӕм азгъордта. Кӕртмӕ сӕ батардта, йӕхӕдӕг йӕ хъыбылты мӕрдтӕ фӕндагӕй иуварс ӕрӕвӕрдта, ӕдзынӕг сӕм ныккаст. «Ехх, ныр чиныджы кӕсын куы зонин, уӕд ӕй бӕргӕ ссарин, фӕлӕ ӕнамонд фӕдӕн, мӕ бон бакӕла!»—ӕрдиаг кодта Гобецоп.
Ӕваст ын машинӕйы хъӕр йӕ хъуыдытӕ фескъуыдта. Йӕ размӕ куы ӕрбахӕццӕ, уӕд ӕм йӕ къух фӕдардта. Уый йӕм ӕрлӕууыд.
— Дӕуӕй иу машинӕ раздӕр чи ацыд, уый нӕ зоныс? — бафарста зӕропд ус.
— Нӕ зонын, — загъта шофыр ӕмӕ асхуыста, Гобецопыл йӕ рыг скалгӕйӕ.
ФӔСӔМБИСӔХСӔВ
Ӕмбырды агъоммӕ студенттӕ къордгӕйттӕй лӕууыдысты институты кӕрты. Цалдӕр чызджы бадтысты сиренты цур даргъ бандоныл ӕмӕ цавӕрдӕр ног зарӕг кодтой.
Ӕрмӕст Ахте, ӕртыккӕгӕм курсы студент, ӕнкъардӕй кӕрдо бӕласы бын иупӕгӕй лӕууыд. Иуварсӕй йӕ ауыдтой йе 'мкурсон лӕппутӕ, сӕхимидӕг цыдӕртӕ адзырдтой ӕмӕ йӕм комкоммӕ бараст сты..
— О тӕхудиаг ӕрбауай,
Иӕ фӕззӕг дӕр уалдзӕг кӕмӕн у!
Цӕй, изӕры-иу дӕ каистӕм бауай,—
Дӕ зӕрдӕ кӕд иу цъус фӕлӕууид, — йӕ рахиз къух уӕлиау сисгӕйӕ, райдыдта «поэт» Тугъан.
— Ӕмӕ чи уыдзысты чи, дӕ каистӕ?
Махӕн дӕр ма сӕ схъӕр кӕн, — зӕрдиагхуызӕй дзырдта лӕппутӕй иу.
Ахте сыл йӕ цӕст ахаста, фӕлӕ йӕ дзыхӕй уддзӕф не схауди.
— О уӕларвон паддзах, ӕркӕс! Мӕгуыр лӕппу судзы уарзондзинады фыцгӕ денджызы, — йӕ къухтӕ та сивӕзта Тугъан.
— Чи у, кӕй уацары бахаудтӕ? — баййардтой йӕ лӕппутӕ.—Зӕгъ-ма йӕ, ӕмӕ дын ӕй дӕ тӕккӕ хӕдзары ӕрбалӕууын кӕнӕм.
— Ныууадзут уӕ хъал ныхӕстӕ, ӕнӕуи дӕр мӕ сӕр риссы, — бустӕхуызӕй загъта Ахте.
Лӕппутӕ иыххудтысты.
— Уӕ хорзӕхӕй, йӕ адджын сагъӕстӕй йӕ ӕнӕхай ма кӕнут,— йе 'мбӕлтты къухтыл рахӕцыд Тугъан, иу хатт ма фездӕхт Ахтемӕ.— Клубмӕ цӕуын дӕ-иу ма ферох уӕд.
Ахте ӕцӕгӕй дӕр сагьӕсты ахӕсгы фӕци. Иннӕбон студентты колхозтӕм кӕнынц, ӕмӕ йӕхицӕн бынат нал ары.
Дыккаг ӕмӕ ӕртыккаг курсыты иу ранмӕ куы нӕ арвитой, уымӕй тӕрсы Ахте. Уӕд Светланӕйы ӕнӕхъӕн мӕй нӕ фендзӕн. Фарон базыдтой кӕрӕдзи Светланӕимӕ. Иу колхозмӕ сӕ арвыстой, 20
иу бригады зӕххыл куыстой. Ӕмӕ ныр куы фӕхицӕнтӕ уой, уӕд искӕй уацары хаудзӕн. Светланӕйы хуызӕн чызг кӕй зӕрдӕмӕ иӕ фӕцӕудзӕн, ахӕм лӕппу нӕй. Зилдух райдайынц йӕ алыварс, ӕхсӕвы гӕлӕбутӕ цырагьы алфамбылайы куы сцырен уой, уыйау. Уыйас дӕр зилдух кӕнӕнт. Иӕхимӕ сӕ ӕмгӕрон никӕй уадзы Светланӕ. Уӕвгӕ дзы Ахте йӕхӕдӕг дӕр ницы зӕрдӕвӕрд у, — чызг дзы йӕхи дард ласы, — уӕддӕр йӕ зӕрдӕйы арфы йӕхицӕн цыдӕр ныфс ӕвӕры. Ахте йе ’ргом чызджытырдӕм аздӕхта. Цӕстытӕ уайтагъд ацахстой, йе ’нцойдзинад ын чи фӕсырдта, уыцы лыстӕджытӕарӕзт, ӕрвхуыз цӕст, фӕлмас ӕнгас Светлаиӕйы. Лӕппуйы фӕсонтыл уазалриз азгъордта ӕмӕ йӕхи иннӕрдӕм кӕсӕг акодта. Уыцы сахат йӕ хъустыл ауадысты «Трактористы зарӕджы» зӕлтӕ. Зарӕг райдыдта хӕрз сындӕг, уӕддӕр Ахте ӕнцонӕй раиртӕста Светланӕйы хъӕлӕс. Лӕппу зӕрдӕвӕйлыдӕй хъуыста. «Диссаджы адджын хъӕлӕс'— дзырдта йӕхинымӕр Ахте. — Фӕлмӕн, зӕрдӕйы бынӕй гуыры... Уый мӕнӕн зары. Институтмӕ бацӕуыны агъоммӕ дыууӕ азы трактористӕй бакуыстон, уый зоны. Уӕвгӕ кӕцӕй? Чи йын ӕй дзырдта-
фӕзынг сты, цӕсгомыл ахъазыд цыдӕр райӕнгас, цӕмӕндӕр йӕ сӕр зына-нӕ зына батылдта ӕмӕ клубмӕ бацыд.
Ӕмбырд бирӕ нӕ ахаста. Институты ректор фехъусын кодта:
— Колхозты быдырты ӕрзадис алӕмӕты хор. Ӕфснайӕг сӕ ӕфснайын пал фӕразы. Гъемӕ афтӕ бакӕнӕм: абон нӕхи бацӕттӕ кӕнӕм ӕмӕ райсом сӕударӕй араст уыдзыстӕм. — Стӕй сыи радзырдта, курсытӕй чи кӕдӕм ацӕудзӕн, уый.
Дыккаг ӕмӕ ӕртыккаг курсыты студепттӕ Ӕрыдолмӕ цӕуыпц, уый Ахте куы базыдта, уӕд фырцинӕй фестад ӕмӕ залӕй азгъордта.
2
Колхоз уазджытӕн се 'рцыдмӕ сцӕттӕ кодта цӕрӕнбынӕттӕ. Быдырон станы чи ӕрфысым кодта, уыдонимӕ фесты Ахте ӕмӕ Светланӕ дӕр. Фыццаг бон тыдтой нартхор. Хуры ма йӕ ныгуылӕнмӕ хъуыди дыууӕ бӕндӕны бӕрц, афтӕ станмӕ рацыдысты. Ӕнахуырӕй афӕлладысты, уӕддӕр сӕ пикӕй зӕрдӕ куымдта бадын: ӕвӕджиауы изӕр скодта. Станы кӕрты хъазт ацарӕзтой. Чегъре размӕ рахизын кодта фыццӕгӕм курсы чызджытӕй иуы ӕмӕ ӕртыккӕгӕм курсы студент Таймуразы. Чызг ӕфсӕрмдзастӕй зӕхмӕ кӕсгӕ ракафынӕввонг куыддӕр ӕрлӕууыд, афтӕ лӕппуты ӕхсӕнӕй иу йӕхи размӕ фехста ӕмӕ йӕ тӕккӕ цур ӕрхауд, уыциу рӕстӕг зӕххыл йӕ галиу уӕраг, рахиз къухы армытъӕпӕн ӕмӕ къах ӕркъуыргӕйӕ. Чызг йӕ мидбынат фесхъиудта ӕмӕ фӕсырх. Адӕм пыххудтысты. Чегърейӕн йӕ бон сдзурын ницы ма сси, афтӕ фӕпдыр хъӕрдӕрӕй ӕрцагъта ӕмӕ кафт бацырен ис.
—Ӕтт, Аслан, дӕ къахфындзтӕ асӕтт! Нал нӕ хъӕуынц! — бахъӕр ӕм кодтой ӕмбӕлттӕ.
Аслан, дыккаг курсы студент, институты кафджыты ансамблы дӕсныдӕр кафӕг, зӕххыл нал хӕцыд. Иуахӕмы та чызджы размӕ цӕхгӕрмӕ базгъордта, хӕрдмӕ фӕхауд ӕмӕ йӕ тӕккӕ цур уӕрджытыл алӕууыд, цырд фӕгӕнп кодта ӕмӕ йӕ къахфындзтыл цӕст нал хӕцыд.
— Уып лӕппу у, лӕппу, йӕ мард фесӕфа!—па.ч фӕлӕууыдп лӕппутӕй чидӕр.
— Ӕниу ӕз куы кафип ахӕм Агуыидӕ-рӕсугъдимӕ!— йӕ ныхас баппӕрста Тугъан. Чызджы уадултӕ тынгдӕр азынг сты, фӕлӕ йӕ уӕздан кафт нӕ фӕкъуылымпы.
Ахте иуварсӕй касти, ӕмӕ йӕ фиппайгӕ дӕр ничи кодта. Фӕндыр симды цагъд куы 'ркодта, уӕд фӕныфсджын ӕмӕ комкоммӕ Светланӕмӕ бацыд. Чызг чсдугмӕ чысыл фӕкъуылымпыйау, стӕй ӕнӕ исты сдзургӕйӕ рацыд, лӕппумӕ цыдӕр уайдзӕфӕнгас бакӕсгӕйӕ.
Ахте фефсӕрмы, фӕныхкъуырдхуыз, фӕлӕ чысыл иуварс куы рахызтысты, уӕд, ӕрмӕст ӕй чызг куыд фехъуса, афтӕ загъта мидбылты худгӕ:
— Дӕ цӕстытӕй мӕ куы ахӕрай, уымӕй фӕтарстӕн.
— Дӕ хъысмӕтӕн кув — ӕххормаг нӕ разындтӕн,— йӕ мидбылты бахудт Светланӕ дӕр.
Чызг ӕмӕ лӕппу ӕрлӕууыдысты симджыты рӕнхъы. Цалынмӕ та фӕхицӕн сты, уӕдмӕ сӕ ничиуал ницы сдзырдга, уӕвгӕ та сӕ цӕстыты ӕнгӕсыл бӕрӕг уыд, цыдӕр хъуыдыты ахӕсты кӕй бахаудысты, уый. Дӕрдты та асимдтой.
— Охх, мӕ мӕгуыр уд! Хъалтӕ дӕ кӕд бамбардзысты! — зӕрдӕбынӕй ныуулӕфыд. Ахте.
— Уымӕй хъалтӕн сӕхи бафӕрс!— Лӕппу айхъуыста чызджы ӕлхыскъ ныхас.
— Бамбар мӕ, Светланӕ!..
— Ды та мӕн бамбар, — фескъуыдта йын йӕ ныхас чызг.— Фӕндырдзӕгъдӕджы размӕ куыбахӕццӕ уӕм,уӕд-иумӕ суадз: нал симын!
— Ау, нырма иу зылд йедтӕмӕ куы нӕма ӕркодтам. Нӕ дӕ суадздзынӕп, дӕхи тыххӕй куы тонай, уӕддӕр. Гъемӕ дзы цӕмӕй мацы ныхас рауайа, уый тыххӕй... Иу зылд ма, дӕ хорзӕхӕй, ӕмӕ уӕд —табуафси. Хорз?—тагъд-тагъд ын дзырдта лӕппу.
Чызг ын ницыуал дзуапп радта. Фӕндырдзӕгъдӕджы размӕ куы фӕцӕйхӕццӕ кодтой, уӕд йӕхи феуӕгъд кӕныныл ацархайдта. Фӕлӕ йӕ Ахте цӕхгӕр фӕзылдта лӕппутырдӕм ӕмӕ йӕ мидбынаты къах-къухтыл цӕрдӕг скафыд. «Дӕхи дзӕгъӕлы хъарыс», — йӕхинымӕры загъта Светланӕ. Лӕппу фӕзылд, чызджы йӕ быпатмӕ бахӕццӕ кодта, суагъта йӕ, йӕ сӕрӕй йын акуывта ӕмӕ иуварс ацыд. Чызг дзы фӕбузныг.
Дыккаг бон дӕр тыдтой нартхор. Сихоры улӕфтмӕ бирӕ нал уыди, афтӕ стыр кӕримӕ ӕввахс амбӕлдис Светланӕйыл. Йе уӕхск дзаг чыргъӕды уӕзӕй ӕрцӕйлӕбырд. Ахте йӕ афтид чъыргъӕд ӕрӕппӕрста ӕмӕ чызджы хӕссинагмӕ февнӕлдта.
— Нӕ, нӕ, мӕхӕдӕг!.. — сдзырдта ма чызг, фӕлӕ уыцы минут йӕ уаргъ лӕппуйы уӕхскыл февзӕрди. Лӕппу куы фӕцӕйуад, уӕд ма цӕмӕдӕр гӕсгӕ афарста:
— Уымӕй цы зӕгъинаг дӕ?
Лӕппуйӕн рӕхуыстау фӕци уыцы ныхас, фӕлӕ цы йӕ бон уыди. Ноджы тагъддӕр атындзыдта кӕрийырдӕм.
Светланӕ фӕфӕсмон кодта йе 'нӕрхъуыды фарстыл, фӕлӕ цы зӕгъай, уымӕн ма цӕй бауромӕн ис!
Ахте уайтӕккӕ фӕстӕмӕ фездӕхт. Фӕтарӕрфыг. Светланӕ йӕ куы ауыдта, уӕд ӕм бакъахдзӕф кодта ӕмӕ, зӕхмӕ кӕсгӕйӕ, загъта:
— Ахте, ме 'нӕууылд ныхӕстӕ мын ныббар...
Лӕппу йӕ разы ӕрлӕууыд, афтид чыргъӕд—йӕ къухы.
— Светӕ, уый бӕсты мын мӕ къӕбутыл дур куы ныццавтаис, уӕд мын ӕнцондӕр уыдаид... Уӕвгӕ мӕнӕ уырны... Уыцы ныхӕтысты. Ӕндӕр искӕй чыргъӕд дӕр афтӕ райстаин. Уый мӕ хӕс у. Мӕхи равдисон, уыцы хъуыды мӕм ӕмгӕрон дӕр нӕй... Нӕ зонын, ахӕм уазал зӕрдӕ мӕм цӕмӕн дарыс, уый? Царды рӕсугъддзинадӕй цы уынын ӕмӕ цӕмӕ бӕллын, уыдон ӕрмӕст дӕуимӕ куы барын. Рахӕсс мын дӕ карз тӕрхон: дӕу йедтӕмӕ мын тӕрхонгӕнӕг нӕй.
Чызг ныкъкъӕмдзӕстыг, ныссырх. Кӕуын хъӕлӕсӕй загъта:
— Азым дӕр никӕмӕ хӕссын, фау дӕр. Уе 'гасӕй дӕр курын: ныууадзут мӕ! Уарзӕттӕ кӕныны зӕрдӕ мӕм нӕй. Ӕз ахуыр кӕпынмӕ ссыдтӕн ардӕм...
Цыдӕр зӕгъынмӕ ма хъавыд, фӕлӕ йӕ хъустыл ауад хус нартхоры хӕтӕлты сӕр-сӕр. Чидӕр ӕрбацӕуы, зӕгъгӕ, лӕппуйы дӕлармӕй йӕ чыргъӕд раскъӕфта ӕмӕ азгъордта. Йе 'мбӕлттимӕ та нартхор тоныныл ӕрлӕууыд, ӕмӕ алыхуызон хъуыдытӕ йӕ сӕры гуырыдысты, йӕ цуры-иу февзӕрди Ахте, йӕ хъуыстыл-иу ауадысты лӕппуйы ныхӕстӕ: «Рахӕсс мын дӕ карз тӕрхон». «Раст зӕгъгӕйӕ, ӕвзӕр лӕппуйы каст нӕ кӕны, — дзырдта чызг йӕхинымӕр. — Йе 'гъдау йӕхимӕ. Ӕгӕр сабыр, ӕгӕр ӕфсӕрмыгӕнаг дӕр ма у... Лӕппу рӕсугъд, цӕрдӕг, хъӕлдзӕг, хъӕбатыр, кафаг куы нӕ уа, уӕд уый циу! Уӕвгӕ уыдӕттӕ ӕдзух адӕймаджы удыхъӕд ӕвдисӕг нӕ вӕййынц. Адӕймагӕй зындӕр зонӕн ницы ис фӕзӕгьынц. Цӕххы пут кӕимӕ нӕ бахӕрай, уый, дам, нӕ базондзынӕ»...
3
Бонты нымӕц бабирӕ. Светланӕ бафиппайдта: Ахте дзы йӕхи хизын байдыдта. Чызг, цӕмӕндӕр, фефсӕрмы. Фӕхъуыды кодта: лӕппу йӕ цӕстыты цур ӕгӕр арӕх фегуыры.
Фӕззыгон бонтыл ӕууӕнк нӕй — ӕпӕнхъӕлӕджы арвы риу фегом, фӕуазал. Фӕндӕгтыл цъыфӕй азмӕлӕн нал уыд. Фӕсивӕд ӕгуыстӕй бадтысты, фӕлӕ сӕхи ӕнкъард кӕнын нӕ уагътой,— хъазыдысты шахмӕттӕй, зарыдысты, кафыдысты, арӕзтой литературон диспуттӕ. Тугъанӕи фӕци йӕ поэтикон курдиат равдисыны фадат — лӕппутӕй эпиграммӕ кӕуыл нӕ ныффыста, ахӕм нал баззад, касти ӕмдзӕвгӕтӕ уарзондзинады тыххӕй. Сӕрмагоид ӕмдзӕвгӕйӕ ссардта Светланӕйы ном. Ахте йӕм мӕстӕй марди, фӕлӕ йӕм цыма иымады дӕр нӕу, йӕхи афтӕ дардта: Тугъан дӕр Светӕйыл ӕнувыд кӕй уыд, уый зыдта. Фӕлӕуыдта: чызг уымӕ дӕр йе ’ргом не здахы.
Уыцы изӕр студенттӕ сарӕзтой диспут. Светлаиӕ иу афон фестад ӕмӕ уыцы фӕлурсӕй чызджыты уатмӕ ацыд. Ахте йӕ бафиппайдта, йӕ зӕрдӕ йӕм фехсайдта. Хъаст фӕци, уӕддӕр нал фӕзынд чызг. Ахте йӕхи йӕ хуыссӕны куы 'руагъта, уӕддӕр та Светланӕ йӕ зӕрдыл ӕрбалӕууыд.
Фӕсӕмбисӕхсӕв ӕртӕ сахаты уыдапд, афтӕ лӕппуты хатӕны дуар ӕрбахостӕуыд.
— Фестут: Светланӕ цыдӕр кӕны!— чпдӕр фӕфӕдис чызджытӕй.
Ахте йӕ хуыссӕны хӕрдмӕ фӕхауди. Тагъд-тагъд йӕ дарӕс акодта. Ӕмбӕлттӕй дӕр дыууӕйӕ сӕхи ацӕттӕ кодтой.
Чызджыты станмӕ азгъордтой.
Светланӕ уыцы тымбылӕй йӕ фарсыл хуыссыд. Хуызы цъыртт дзы нал аззад, йӕ хъӕрзын тыххӕй урӕдта. Чызджытӕ йӕ алыварс лӕууыдысты ӕмӕ йын ныфсытӕ ӕвӕрдтой. Ахте чызгмӕ ӕввахс лӕууыди. йӕ фырадӕргӕй йӕ дзыхы дзырд нал бадти.
— Рынчындонмӕ йӕ фӕхӕццӕ хъӕуы!—сдзырдта чызджытӕй чидӕр.— Машпнӕ куынӕ уа, уӕд!..
— Мах иннӕ станы фепдзыстӕм. — Ахте уайтагъд феддӕдуар, йӕ фӕдыл — иннӕ лӕппутӕ. Ахте згъордта разӕм. «Цымӕ йыл цы 'рбамбӕлд, изӕры дӕр
ма дзӕбӕх куы уыди?» — катайы хай фӕци лӕппу.
Шофыр хабармӕ дзӕбӕх дӕр нӕ байхъуыста, йӕ уӕлӕ йӕ пиджак ӕрбаппӕрста. Машинӕйӕн размӕ ницы ӕнтысти ӕмӕ Ахте йӕхимидӕг тыхсти.
— Цырддӕр скъӕр,—иуахӕмы нал фӕлӕууыДи Ахте.
Сӕ бацыдмӕ Светланӕ ноджы фӕтыхстдӕр. Чызджытӕ йӕ арӕвдз кодтой ӕмӕ йӕ кабинӕмӕ рахуыдтой. Сӕ иу йӕ фарсмӕ сбадт. Ахте ӕмӕ Тугъан та гуыффӕмӕ сгӕппытӕ ластой.
Машинӕ быдыры иу цъыф ран нынныхст, нӕдӕр размӕ иыд, нӕдӕр фӕстӕмӕ. Лӕппутӕ машинӕйӕ рагӕппытӕ кодтой, сӕ хъӕбысыдзаг хъӕллӕгътӕ ӕрбадавтой ӕмӕ сӕ цӕлхыты бын райтыдтой. Машинӕ та ацыди.
Хъӕуы уынгты дӕр цъыфӕй азмӕлӕн иӕ уыди. Ницы сын ӕнтысы размӕ. Сосафӕпдагмӕ ӕххӕст нӕма бахӕццӕ сты, афтӕ сӕ машинӕ къанауы ныссагъд. Иӕ цӕлхытӕ сӕ мидбынаты сойыл бырӕгау зылдысты. Сӕмӕн цъыфыл ӕрӕндзӕвыд. Шофыр фырмӕстӕй йӕ кабинӕйы дуар мӕсты тъӕпп ныккодта ӕмӕ цӕлхытӕм кӕсыныл фӕци. Лӕппутӕ рагӕппытӕ ластой, машинӕйыл ахӕцыдысты, фӕлӕ—
мӕ сдзырдта:
— Цом, искӕмӕй хъӕмп ӕрбадавӕм, — ӕмӕ азгъордтой. Хъӕмп ӕрбадавтой. Шофыр машинӕ скусын кодта, цӕлхытӕ ӕрзылдысты, хъӕмп фӕстӕмӕ ассыфтой, ӕмӕ цъыфӕй зынгӕ дӕр нал фӕкодта.
— Нӕй, — йӕ къух ауыгъта шофыр.— Ӕнцонтӕй йӕ нал сӕппардзыстӕм.
— Уӕдӕ ныр куыд? — Ахте Тугъанмӕ бакаст. Уый йӕ уӕхсчытыл схӕцыд, нӕ дӕр нал у, ӕмӕ йӕ ӕз мӕ хъӕбысы дӕр ахӕсдзынӕн,— загъта Ахте ӕмӕ машинӕйы дуар фегом кодта.
— Нӕ, нӕ,— сдзырдта Светланӕ хъӕрзгӕйӕ, фӕлӕ йӕ Ахте фӕрсгӕ дӕр нал бакодта, йӕ хъӕбысы йӕ фелвӕста ӕмӕ размӕ атындзыдта.
Ахте-иу расыг лӕгау фӕцудыдта. Чызджы зӕрдӕйы цӕф йӕ риуыл ӕмбӕлди.
— Светланӕ, ма тыхс, адзӕбӕх дӕ кӕндзысты, — ныфсытӕ йын ӕвӕрдта лӕппу.
— Ахте, ӕри, ныр та йӕ ӕз адавон, -йӕ хӕд фӕдыл уади Тугъан.
— Нӕ, мӕхӕдӕг,— Ахте ноджы рӕвдздӕр ацыди.
Ахтейӕн йӕ лӕф-лӕф цыд, йӕ хиды ӕртӕхтӕ йӕ ныхӕй згъӕлдысты, афтӕмӕй бахӕццӕ рынчындонмӕ.
Дохтыр сӕ размӕ рауад, афарста:
— Цы йыл ӕрцыд?
— йӕ тъӕпгтӕ цыдӕр кодтой, дзуапп радта Светланӕйы ӕмбал чызг.
Дохтыр федта рынчыны.
— Аппендицит,— йӕхицӕн дзурӕгау загъта уый, стӕй медицинон хотӕм фӕдзырдта ӕмӕ чызджы операци кӕнӕн уатмӕ ахастой.
— Хорз хирург ӕй хонынц, — загъга Тугъан.
Ахте дуары цурмӕ бацыд ӕмӕ мидӕмӕ хъуыста.
Операци ахаста сахаты ӕрдӕг. Дуар байгом, ӕмӕ медицинон хотӕ сӕ урс халатты ӕддӕмӕ рацыдысты. Ахте сӕм бауади:
— Исты йын уыди? Тагъд сдзӕбӕх уыдзӕн?
3 Кӕстӕр чындз
— Цы уыди, уымӕй авд хатты рӕсугъддӕр фӕуыдзӕн.
Ахте ӕмӕ Тугьан рынчындонӕй куы рацыдысты, уӕдмӕ арвы кӕрӕттӕ цъӕх кӕнын райдыдтой.
ДЕНДЖЫЗӔЙ ТЫХДЖЫНДӔР
Ӕхсӕв. Балтийаг фӕззыгон тар ӕхсӕв. Цӕсты къух фӕтъыссӕн нӕй. Митӕмхӕццӕ сӕлфынӕг нал ӕмӕ нал ӕнцайы. Уазал адӕймаджы иннӕрдӕм хизы. Дымгӕ ниуы, зӕрдӕхалӕн къуыскъуыс кӕны, сармадзанты агъудты бацыд ӕмӕ сӕ атоныныл йӕхи хъары. Денджыз абухы. Уылӕптӕ хӕрдмӕ фӕцӕуыиц, — уыцы сахат цыма денджызы бын сзындзӕн, адӕймагмӕ афтӕ фӕкӕсы, — стӕй сӕхи сонтӕй ӕрӕппарынц. Фыцы пӕлхъ-пӕлхъӕй денджыз йӕ ӕнӕкӕрон аджы, йӕ пырхӕнтӕ мачты сӕрты асхъиуынц. Уылӕнтӕ науыл сӕхи ныццӕвыпц, сӕ фынк акӕлы. Дон юты сӕрты ӕрбакӕлы ӕмӕ палубӕйы асӕххӕт ласы, архайы йемӕ исты аскъӕфыныл, исты атоныпыл, фӕлӕ, уӕлӕнгай чи аззад, ахӕмӕй пицӕуыл хӕст кӕны.
Нау размӕ лӕгӕрды, йӕ ӕфсӕн фындзӕй депджызы лыггӕнгӕ цӕуы, уылӕитӕ йӕ сӕ уӕлныхты сисынц, стӕй йӕ мӕсты ӕппӕрст ӕркӕнынц, йӕ фындз доны фӕцӕвы.
Бӕстыл рухсы цьыртт никӕцӕй цӕуы. Ӕмӕ афтӕ зыны, цыма зӕххӕн йӕ коййӕ хъӕр дӕр никуы уыди.
Дымгӕйы цӕф фӕтыхджындӕр, уылӕнтӕ фегъатырдӕр сты, нау сӕ цӕфӕй нырризы, акъул вӕййы, цыма ныртӕккӕ фӕдӕлдон уыдзӕн, фӕлӕ уӕддӕр лӕууӕн нӕй. Нау размӕ лӕгӕрды. Астыссӕдз милы бӕрц ма ӕмӕ нау йӕ амынд бынатыл сӕмбӕлдзӕн, сӕххӕст кӕндзӕн йӕ хӕстон хӕс.
Улӕфыны зонд никӕмӕ ис.
Капитан — асӕй бӕрзонд, бӕзӕрхыгтӕарӕзт, лӕууы штурмӕны рубкӕйы. Нау куы фӕкъул вӕййы, уӕд истӕуыл фӕхӕцы. Хатгай уылӕнты стъӕлфӕнтӕ рубкӕйы ӕвгтыл калмы къӕдзилау ныцъцъыкк ласынц ӕмӕ уӕд капитаны цӕстытӕ мӕсты ӕрттывд фӕкӕнынц.
Штормы агъоммӕ радта бардзырд, цӕмӕй уӕллаг палубӕйы горловинӕгӕ ӕмӕ люктӕ ӕхгӕд ӕрцӕуой, ӕддӕмӕ мачи цӕуа, уый тыххӕй, йӕ ныхасы сӕрты ничи ахиздзӕн, уый зоны, уӕддӕр йӕ зӕрдӕ ӕхсайы. Микрофон систа ӕмӕ фехъусын кодта:
— Ӕддӕмӕ цӕуыны бар никӕмӕн ис.
Дымгӕ ниуы, фыцы денджыз.
Капитан штурмӕны цурмӕ бацыд ӕмӕ ӕнӕрхъуыдыйӕ ныуулӕфыд; фӕтӕригъӕд ын кодта. Ӕртыккаг бон йӕ цӕстытӕ кӕрӕдзиуыл нӕма ӕрӕвӕрдта штурмӕн, ӕппынӕдзух картӕмӕ кӕсы ӕмӕ цыдӕр нысӕнттӕ акӕны йӕхимӕ, рӕстӕгӕй-рӕстӕгмӕ хъыбыллӕйы бӕрӕггӕнӕнтӕ афыссы. Нау йӕ фӕндагӕй куы фӕхицӕн уа, уымӕй тӕссаг у.
— Куыд у, ӕмбал лейтенант? — штурмӕнмӕ рӕвдауӕн хъӕлӕсӕй сдзырдта капитан.
— Куыд уыныс, афтӕ, ӕмбал ӕртыккӕгӕм ранджы капитан, — йӕ хуыссӕгхъуаг цӕстытӕй скаст штурмӕн. Архайдта йӕ ӕнӕхуыссӕг цӕстытӕ ӕмбӕхсыныл, фӕлӕ фӕлмӕст кӕй уыд, уый ӕгӕр фӕбӕрӕг йӕ фезмӕлдыл дӕр ӕмӕ йе сныхасыл дӕр.
— Цард тох у, лейтенант, хъӕбысхӕст, уӕлдайдӕр та махӕн, ӕфсӕддонтӕн. Уыцы тохы хъуамӕ мах цавӕр-фӕнды уавӕрты дӕр кӕнӕм уӕлахиз, — дзырдта капитан.
— Бар мын ратт,— штурмӕны рубкӕмӕ схызт ӕрыгон радист ӕмӕ тыхстхьӕлӕсыуагӕп загъта:—Ӕмбал лейтенант.
— Хъусын. Цы ’рцыд?—лӕппуйырдӕм фӕзылд штурмӕн.
— Радиостанцӕ цыдӕр кодта, радиограммӕ ӕрдӕг истӕй баззад.
Лейтенант сагъдауӕй баззад. Капитаныӕрфгуытӕ алхынцъытӕ сты. Цы-фӕнды зын уавӕрты дӕр-иу йӕхи афтӕ дардта, цыма ӕппындӕр пӕ тыхсы, фӕлӕ джихӕй аззад.
— Уый та куыд? Ӕнӕ радиостанцӕйӕ? — йӕ хъӕлӕс дӕр ыл комдзог рацыд. — Кӕд радиоцырӕгътӕй исты басыгъд?—лӕппумӕ бакаст капитан.
— Станцӕ ӕнӕхъӕн у, ницы аипп ӕм ис, — йе уӕхсчытыл схӕцыд радист. — Кӕд антеннӕ нӕ аскъуыд, уӕд... Ӕндӕр ын ницы аххосаг ис.
— Ӕвӕццӕгӕн антеннӕ... — фехсайдта капитаны зӕрдӕ, йӕ худ арфдӕр ӕркодта ӕмӕ сдзырдта:
— Ныртӕккӕ йӕ базондзыстӕм.
— Ахӕм ӕвзӕр рӕстӕг ӕддӕмӕ?.. — йӕ ныхас кӕронмӕ дӕр нал загъта штурмӕн. Командир ӕй цыма уӕвгӕ дӕр нӕ фехъуыста.
— Ӕмбал командир, бар ратт мӕнӕн!— капитаны цур алӕууыд радист. Уый йӕ цӕетытӕ фӕтар кодта, уӕлдай ныхас дзы нал хъӕуы, зӕгъгӕ, ӕмӕ ӕвзонг лӕппуйау трапыл сызгъордта. Дуар фегом ласта ӕмӕ палубӕмӕ рахызт. Дымгӕ йыл йӕхи ныццавта, ныууыгъта йӕ. Капптан йӕ худыл ноджы арфдӕр хӕцыд ӕмӕ трапы хӕцӕны ӕнцӕйтты мостичырдӕм акъахдзӕф кодта. Уылӕнтӕ науы хӕрдмӕ феппӕрстой ӕмӕ капитаны къухтӕ феуӕгъд сты. Дымгӕ йыл йӕхи ныццавта ӕмӕ йӕ фӕфӕлдӕхта. Иӕ къахы фадхъул сонтӕй судзгӕ рыст скодта.
Капитаны зӕрдыл ӕрбалӕууыд йӕ царды зындӕр сахӕттӕй иу. Уӕд дӕр ахӕм фӕззыгон тар ӕхсӕв скодга. Знаджы дыууӕ эсминецы ӕмӕ цыппар ӕххуысгӕнӕг науы Кронштадтӕй цалдӕр милы ӕддӕдӕр якорыл лӕууыдысты, сӕ ных сарӕзтой Кронштадтмӕ, уырдыгӕй хъуамӕ абырстаиккой Ленинградмӕ. Цы-фӕндыйӕ дӕр сӕ хъуыд фӕстӕмӕ аздахын ӕмӕ ӕхсӕвы цалдӕр катеры, сӕ разӕй капитан, афтӕмӕй бахъуызыдысты эсминецтӕм. Уӕд дӕр дымгӕ афтӕ ниудта, денджыз фыхти, катертӕй уылӕнтӕ хъазӕнхъултӕ сарӕзтой. Цыдӕр амӕлттӕй немыцы наутӕм бахӕстӕг сты, капитан бардзырд радта ӕмӕ торпедтӕ ауагьтой. Эсминецтӕ фӕкъуырмайау сты: ахӕм рӕстӕг советон торпедон катертӕ денджызмӕ рацӕудзысты, ӕвӕццӕгӕн, уый ӕнхъӕл нӕ уыдысты. Дунейы ракетӕтӕ хӕрдмӕ фӕцыдысты. Ноджы прожекторты рухс сгарын райдыдта ӕмӕ денджыз ныррухс. Ныййабухтой зиаджы сармадзантӕ, фӕлӕ сын ферӕджы. Сӕ эсминецтӕй иу судзгӕ доны ныгъуылын райдыдта. Капитанӕн йӕ цӕстытӕ цины ӕрттывд фӕластой. Раст уыцы минут йӕ уӕраджы сӕрмӕ, цыма дзы судзгӕ тел иннӕрдӕм ауад, уыйау срыст, катер ныррызти, йӕ кӕронӕй фӕздӕг скалд.
— Лидзынц, уӕ фӕстаг хъарутӕ ӕрбамбырд кӕнут! — ныхъхъӕр кодта капитан, йӕ зӕнгтӕ йӕ быны нал цыдысты ӕмӕ мостикыл йӕхи ӕруагъта. Знаджы эсминец, йӕ фӕздӕг калгӕ, куыд фӕцӕйлыгъд, уый ма иу хатт ауыдта. Капитан ӕрчъицыдта рынчындоны, ракаст ӕмӕ дохтыры бафарста:
— Ме 'мбӕлттӕ цы фесты? Цы фесты нӕ катертӕ?
— Ма тыхс, капитан. Ницы зиан ӕрцыд де 'мбӕлттыл. Катертӕн дӕр ницы уыди.
Капитаны цӕсгом фӕрухс, афтӕмӕй загъта:
— Бузныг. Ӕнӕ уыдон ма мӕнӕн дӕр мӕ цард цы уыдаид.
...Капитан цудтытӕ кӕнгӕ мостикмӕ схызт ӕмӕ прожектор мачтӕмӕ сарӕзта. «Антеннӕ аскъуыд, — ныккатай кодта йӕхимидӕг. — Иӕ бакӕнын диссаг нӕу, фӕлӕ мачтӕмӕ цы амалӕй схызтӕ уыдзӕн? Мӕлӕты цӕстытӕм комкоммӕ чи бакӕсдзӕн?»
Капитан, ахӕм хъуыдытӕ кӕнгӕ, фӕстӕмӕ раздӕхт. Иӕ фездӕхынмӕ йӕм лӕппутӕ штурмӕны рубкӕйы ӕнхъӕлмӕ кастысты.
— Антеннӕ аскъуыд, — загъта капитан ӕмӕ лӕппутыл йӕ цӕст ахаста.
Лӕппутӕ кӕрӕдзимӕ бакастысты. Се 'хсӕнӕй фӕхицӕн, йӕ фындзыбын чысыл кӕмӕн фӕмил, ахӕм ӕрыгон, бӕзӕрхыгтӕарӕзт старшина. Капитаны цурмӕ бацыд ӕмӕ кавказаг здӕхгӕй дзургӕйӕ загъта:
— Ӕмбал ӕртыккӕгӕм ранджы капитан, бар ратт мӕнӕн, ӕз ӕй бафидар кӕндзынӕн.
Капитан ӕй цыма фыццаг хатт уыдта, афтӕ йыл сӕрӕй къӕхты бынмӕ йӕ

цӕст ӕрхаста, стӕй йӕм ком. коммӕ бакаст:
— Каедӕм хизыс, уый ӕмбарыс?
— Ӕмбарын! — цыбыр дзуапп радта старшина.
Капитан йӕ кӕстӕртӕм сӕ нӕмттӕй никӕд фӕдзуры, фӕлӕ ацы хатт загьта:
— Аслан, дӕуӕн нӕй цудыны бар дӕр!
Капитан старшинайы фӕстӕ трапыл схызт, иннӕ лӕппутӕ — сӕ фӕстӕ.
Аслан антеннӕйы кӕроныл бӕдтӕн бабаста ӕмӕ стайау мачтӕмӕ сбырыд, йӕ сӕрӕй акаст. Ронӕй йӕхи бабаста. Дымгӕ ниуы, лӕппуйыл ахӕцы, архайы йӕ аппарыныл. Мӕнӕ уал ын йӕ худ уылӕнты ӕхсӕнмӕ фехста. Митӕмхӕццӕ сӕлфынӕг цӕсгом дымгӕйы цъыччытӕй дуды. Ницы уыны Аслан. Лӕппу уылӕнтимӕ куы хӕрдмӕ фӕцӕуы, куы бынмӕ, хуылфыдзаумӕттӕ хъуырмӕ схӕццӕ вӕййынц, зӕрдӕ схӕс42
сы, сӕр разилы, цӕстытӕ атартӕ вӕййынц. Чысыл ма бахъӕуа йӕ къӕхтӕ ма фӕбырой. «Бафӕраз-ма иучысыл, цъусдуг»,— йӕхицӕн ныфсытӕ авӕры, йӕ хъуыды сӕттын нӕ комы. Мӕнӕ антеннӕ мачтӕмӕ тынгдӕр ӕрбалхъывта, ӕрфидар ӕй кодта.
Капитан ӕмӕ лӕппутӕ Асланмӕ кӕсынц, ничи сӕ ницы дзуры. Сӕ иу мачтӕйы цур ӕххуыс ӕввонгӕй лӕууы.
Аслаи аитениӕ куы бабаста, уӕд ӕм афтӕ фӕкаст, цыма дымгӕ фӕсабырдӕр.
Баст ма иу хатт асгӕрста. Уыцы цъусдуг нау хӕрдмӕ фӕцыди, иу уысм — ӕмӕ ӕппарӕгау ӕрхауди. Асланы къӕхтӕфӕбырыдысты ӕмӕ мачтӕйыл дзедзыккайӕ аззади. Йӕхи-иу аивӕзта, фӕлӕ ницӕуыл хӕст кодта. Цардӕй мӕлӕты ’хсӕн арӕн йӕ цӕстыты раз фегуырди. Цард ӕмӕ мӕлӕт фӕбыцӕу сты.
Лӕппутӕй чидӕр йӕ хъӕлӕсы дзаг ныхъхъӕр ласта:
— Аслан! — фӕлӕ йӕ уый нӕ фехъуыста.
Ӕрыгон эстойпаг матрос йӕ цӕстытӕ ахгӕдта. «Ныртӕккӕ, ныртӕккӕ феуӕгъд уыдзӕн ӕмӕ фыцгӕ уылӕнты ӕхсӕнмӕ ныххаудзӕн».
Ӕххуысгӕнӕг лӕппу мачтӕйы астӕу февзӕрди, фӕлӕ уӕдмӕ Аслан йӕ иу къахӕй цӕуылдӕр фӕхӕст, мачтӕмӕ йӕхи баивӕзта, къухтӕй дзӕбӕхдӕр пыххӕцыди. Аслан зӕрдӕбынӕй ныуулӕфыд. Буар уӕддӕр рызтис. Йӕ хъустӕ ацахстой:
— Аслан! Аслан! — ӕмӕ йӕ цбнгмӕ хъару ӕрцыди. Иунӕг нӕу. Ӕмбӕлтты цин ып фӕци фидар ныфс.
Старшина хъавгӕ ӕрхызти, ныффӕлурс, йӕ сӕрыхъуынтӕ йӕ цӕстытыл калдысты. Фӕцудыдта, тихалӕджы уӕз дӕр дзы нал ис. Ие 'мбӕлттӕм ма бакаст, йӕ мидбылты ма бахудти.
— Молодец! — йӕ хъӕбысы йӕ ӕрбакодта капитан. — Ды ӕцӕг джигит дӕ!
Амбырд сыл сты матростӕ. Уыцы ныхасмӕ Асланы цӕсгом фӕрухс. Иӕ цӕстытыл ауад урссӕр Хъазбег, ирон фӕндыры цагъд, къах-къухтыл кафт.
Уыцы рӕстӕг хистӕр радиооператор, йӕ къухы гӕххӕтт, афтӕмӕй командиры ц} р фегуырди.	'
— Ӕмбал ӕртыккӕгӕм ранджы капитан, радиограммӕ.
Капитан радиограммӕ бакаст.
— Арвитут сӕм: ницӕмӕй тыхсӕм, — загъта фидарӕй капитан.
Абухы денджыз, ниуы дымгӕ, нау йӕ амынд бынатмӕ лӕгӕрды.
НАДЕЖДӔ
Бӕлццӕттӕ бадтысты хӕдтӕхӕджы. Ӕз дӕр сцӕйхызтӕн трапыл. Раст уыцы рӕстӕг мӕ хъустыл ауад:
— Вадим! Вадим!
Фӕстӕмӕ фӕкастӕн. Трапы цур лӕууыдысты бӕзӕрхыгтӕ арӕзт лӕппулӕг ӕмӕ урсцъар, къуырддзыкку, цыбыр нарӕг къабайы ӕрыгон сылгоймаг. Ӕз сӕм кӕсгӕйӕ баззадтӕн. Кӕмдӕр сыл цыма сӕмбӕлдтӕн, фӕлӕ кӕм, уый бӕлвырд нал хъуыды кодтон.
—Вадим, нал зоныс,—сдзырдта лӕг,— практикӕйы кӕмӕ уыдтӕ, уыцы кӕсагахсджыты?
— Никӕ! Надеждӕ! — фӕхъӕр ластон сывӕллонау ӕз.
— Ӕфсымӕр, фӕу дӕ пыхӕстӕ! — бакъуырдта мӕ стюардессӕ.
Мӕ къух ма фӕтылдтон Никӕ ӕмӕ Надеждӕмӕ ӕмӕ мӕ бынатмӕ бацыдтӕн. Стюардессӕ дуар ӕрбахгӕдта. Хӕдтӕхӕг йӕхи систа. Иу хатт ма ауыдтон Никӕ ӕмӕ Надеждӕйы, сӕ къухтӕ мӕм тылдтой.
Ӕз уӕд ахуыр кодтон науаразӕн институты. Сӕрды нӕ иу мӕйы ӕмгъуыдмӕ арвыстой практикӕйы. Ӕз бахаудтӕн рӕстӕмбис кӕсагахсӕг нау «Балтикӕмӕ». Ӕхсӕвы дыууӕ сахатыл сӕмбӕлдтӕн бынатыл. Мӕйрухс ӕхсӕв. Вахтӕйы лӕууӕг дыууын фондз, дыууын ӕхсӕз аздзыд лӕппу йӕ къухтӕ йӕ дзыппыты нытътъыста ӕмӕ дард кӕдӕмдӕр касти. Мӕй ӕмӕ цырӕгъты рухсмӕ хорз зынди йӕ цӕсгом. Бӕлвырд, арф хъуыдыгы акыгъуылд, ӕндӕр мын мӕ къӕхты хъӕр фехъуыстаид. Барӕй схуыфыдтӕн. Уый мӕм цӕрдӕг фӕзылд.
— Ӕз сымахмӕ практикӕйы ӕрвыст дӕи, — сдзырдтон ӕз.
— Практикӕйы?.. О, дӕ кой мын кодтон. Рацу. — Лӕппу мӕ разӕй кают.мӕ бахызт ӕмӕ загъта: — Хуысдзынӕ мӕнӕ эм. Уыдзынӕ иунӕг, фӕлӕ дӕ ӕнкъард кӕнын нӕ бауадздзыстӕм. Не 'мбӕлттӕ фондз боны размӕ денджызӕй ӕрба-
здӕхтысты ӕмӕ уал сӕ хӕдзӕрттӕм ацыдысты. Цӕй, баулӕф, ныхӕстыл дӕ фӕкодтон, — дуарырдӕм акъахдзӕф кодта. — Акса-ма, зонгӕ дӕр нӕ баистӕм. Никӕ,— йӕ къух мӕм ӕрбадардта лӕппу.
— Вадим, — мӕ къух ӕм радтон ӕз дӕр.
— Хӕрзӕхсӕв, — загъта мӕ ног зонгӕ ӕмӕ ацыд. Мӕхи хуыссӕны куыддӕр ӕруагътон, афтӕ афынӕй дӕн.
Сӕумӕрайсом райхъал дӕн ӕрӕгмӕ, сӕрдыгон хуры тынтӕ мӕм ӕрбакастысты иллюминаторӕй. Ӕз мӕхи ӕхсынмӕ рацыдтӕн. Хихсӕндоны баййӕфтон ныллӕджытӕ, къӕбӕлдзыг сӕр, маймулийау хъуынджын буар, стӕвдтӕ арӕзт лӕппуйы.
— Практикантӕн салам! — йӕ къух мӕм ӕрбадардта лӕппу. — Ардыгӕй фӕстӕмӕ зонгӕтӕ уыдзыстӕм. Мӕ ном— Колькӕ, мӕ мыггаг — Никифоров, дыууыи ӕртӕ аздзыд, ӕнӕус лӕппу.
Ӕз дӕр ын мӕхи бацамыдтон. Мӕхи ӕхсып. Колькӕ йӕ хъуынджын буарыл дон калдта, афтӕмӕй дзырдта:
— Мӕ сӕр тъӕппытӕ хауы. Дысон ме 'мбӕлттыл сӕмбӕлдтӕн ӕмӕ ресторапы афӕстиат стӕм.
— Ӕнӕ афтӕ дӕр нӕй, — скастӕн ӕм ӕз.
Колькӕ ницуал загъта, дуар йӕ сынӕгӕй бакъуырдта ӕмӕ ӕхсидтӕй заргӕ: ахызт. Ӕз мӕ каютмӕ бацыдтӕн. Дуары зыхъхъырӕй мӕм .ӕрбайхъуыст сылгоймаджы хъӕлӕс:
— Рацӕут ӕмӕ аходӕи скӕнут.
Цалдӕр секунды фӕстӕ мӕ дуар ӕрбахостӕуыд.
— Мидӕмӕ!— фестадтӕн мӕ бынатӕй.
Дуар ӕрбайгом ӕмӕ каютмӕ ӕрбахызт ӕрыгон чызг урс халат ӕмӕ сӕрбӕттӕны, йӕ тыппыр рустӕ сырх дарынц, йе 'рфгуытӕ ӕмӕ йӕ былтӕ — ахуырст.
— Студент, аходӕн цӕттӕ у, — ӕрбакаст мӕм чызг.
— Фыццаджыдӕр уал хъуамӕ кӕрӕ-
4 Кӕстӕр чындз
дзи базонӕм,— йӕ цурмӕ бацыдтӕн ӕз. Мӕ ном ын загътон.
— Надеждӕ, — йӕ къух мӕм радта чызг.
Ӕризӕр. Ӕз, Никӕ ӕмӕ ма дыууӕ лӕппуйы палубӕйы лӕууӕм ӕмӕ ныхас кӕнӕм.
Трапыл цудтытӕ кӕнгӕ ӕрбахызт Никифоров Колькӕ. Ӕвӕццӕгӕн та искӕм анызта. Нӕ цуры ӕрлӕууыд.
— Цӕй, куыд стут, денджызы бирӕгътӕ? Ӕз та иучысыл мӕхи аирхӕфстон «Сызгъӕрин якоры». Уӕдӕ куыд вӕййы, куыд! Лӕппутӕ не стӕм, цы? — Колькӕ йӕ фӕлвых къух батылдта. — Цы чызгимӕ базонгӕ дӕн! Сымахӕй ахӕм йӕ фыны дӕр ничима федта. Сылгоймаг нӕ, фӕлӕ зӕд, зӕд! Йӕ батӕй ма ныр дӕр мӕ былтӕ судзынц. Ахӕм уӕнгты конд! О; хуыцау!—йе уӕхсчытӕ мӕнгард ӕлхъывд ӕрбакодта лӕппу.
—< Уӕллӕй, ды дыккаг Дон-Жуан дӕ,— комкоммӕ йӕм кастӕн ӕз.
— Уый та чи у? — хӕстӕгдӕр мӕм ӕрбалӕууыд Колысӕ.
Ӕз ын цыбырӕй радзырдтон Дон-Жуаны тыххӕй.
— Ха-ха-ха1 — йӕ хъӕлӕсы дзаг ныххудти лӕппу.— Ӕмӕ уый цы у мӕ цуры? Цы портты уыдыстӕм, уыдонӕй мын чызг кӕм нӕй, ахӕм нӕ разындзӕи. Ӕмбарыс? Абон иуимӕ фембӕдтӕн, райсоммӕ та ӕндӕримӕ дзырдгонд дӕн. ДонЖуан, ха-ха-ха!..
— Дӕхицӕй ма ’ппӕл,— нӕ йӕм фӕлӕууыд ӕмбӕлттӕй иу.
— Чи?—йӕхи сцагъта Колькӕ.— Ӕз! Мӕхицӕй ӕппӕлын? Дзӕнгӕда цӕгъдут,— ӕмӕ, йӕ цӕстытӕ туджы разылдысты, афтӕмӕй нӕ цурӕй ацыд.
Хур фӕтулы йӕ бынатмӕ, йӕ фӕстаг тынтӕ ма сӕхи денджызы надтой. Ӕз пирсы цур лӕууын. Мӕ размӕ ӕрбацыд Надеждӕ. Мӕлӕты хъӕлдзӕг уыди. Иӕ уӕлӕ — цыбырдыс, тӕнӕг къаба, йӕ къӕхтыл—урс, бӕрзонд-зӕвӕтджып туфлитӕ. Иӕ къухы — хызын, сӕны ӕмӕ дзы мӕскуыйаг арахъхъы ӕвгтӕ сармадзаны гилдзытау зынынц. Хызын ӕрӕвӕрдта ӕмӕ загъта:
— Горӕты уыдтӕн,— стӕй мӕ бафарста. — Студент, ды цӕуылнӕ фӕцӕуыс горӕтмӕ, хъазтизӕртӕм? Цы рӕсугъд чызджытӕ дзы вӕййы!
— Уӕ горӕтӕй мӕ зӕрдӕ ннцӕмӕй барухс.
Чызг цасдӕр ницы загъта, стӕй сдзырдта:
— Ацы изӕр хъуамӕ пе 'хсӕвӕр хуыздӕр уа, — ӕмӕ йӕ хызын систа. — Цом наумӕ.
Ӕз йӕ фӕстӕ бацыдтӕн, нӕ каюттӕм баздӕхтыстӕм.
Рацыд сахатмӕ ӕввахс, афтӕ палубӕйӕ айхъуыстон туфлиты къупп-къупп. Чидӕр мын мӕ дуар ӕрбахоста:
• — Ам дӕ? — Иӕ сӕр ӕрбадардта Надеждӕ. — Фынг цӕттӕ у, цом.
Нӕ бацыдмӕ Колькӕ, Никӕ ӕмӕ иннӕ кӕсагахсджытӕ ӕмбырд уыдысты. Сбадтыстӕм мах дӕр, — ӕз — кӕронмӕ ӕввахс, Надеждӕ — Колькӕ ӕмӕ Никӕйы ӕхсӕи.
Кӕсагахсджыты хистӕр иу ӕртынфондзаздзыд (уыдис нӕм уымӕй хистӕртӕ, фӕлӕ сӕ хӕдзӕртты уыдысты) сыстад ӕмӕ загъта:
— Лӕппутӕ, денджызы чи ис, уыдоны цӕрӕнбоны тыххӕй баназӕм! — Фӕцыд агуывзӕты зӕлланг. — Ис денджызонтӕм ӕнӕфыст закъон: кӕд-фӕнды дӕр сӕ фыццаг сидт вӕййы, денджызы сын чи ис, уыцы ӕмбӕлтты тыххӕй.
— Ныр та баназӕм нӕ хӕлар, нӕ ӕфсымӕрдзинады тыххӕй, — агуывзӕ бӕрзонд систа Колькӕ.
— Мӕнӕн хатырӕй фӕуӕд! — йӕ бынатӕй сыстад Надеждӕ, нозт ыл фӕбӕрӕг.
— Уый та куыд у?!
— Нӕ, нӕ!
— Фӕсивӕды тыххӕй, Надеждӕ! — сдзолгъо кодтой кӕсагахсджытӕ.
— Цӕй, уӕдӕ, — Надеждӕ нуазӕн систа ӕмӕ йӕ хуыппытӕ кӕнгӕ банызта, стӕй агуывзӕ дӕрддзӕф ӕрӕвӕрдта ӕмӕ загъта:
— Мӕ сӕр зилы. Ӕнхъӕлдӕн, срасыг дӕн.
Чызгыл худӕг бахӕцыд, йӕ уадултӕ сырххъулон афӕлдӕхтысты. Колькӕйы уӕхскыл йӕ къух ӕрӕвӕрдта.
Цыппӕрӕмы фӕстӕ бахъӕлдзӕг стӕм. Лӕппутӕй иу Надеждӕйӕн йӕ нуазӕп авӕрдта, уый йӕ нӕ куымдта, фӕлӕ йын ӕй тыххӕй баназын кодта. Надеждӕ сыстад, фӕцудыдта.
— Диссӕгтӕ, ӕцӕг срасыг дӕн!—
Чызг та йӕ хъӕлӕсы дзаг иыххудт, йӕ ныхыл фӕхӕцыди. — Ӕз уын ныртӕккӕ винегрет рахӕсдзынӕн. — Бандон йӕ туфлийы фындзӕй аиварс кодта ӕмӕ хъавгӕ ацыди. Никӕ арф ныуулӕфыд, Надеждӕйы фӕстӕ тарӕрфыгӕй касти. Фестади ӕмӕ та фӕстӕмӕ ӕрбадт. Цӕуылдӕр кӕй тыхсти, уый бӕлвырд уыди.
Надеждӕ винегрет рахаста, йӕ бынат бацахста, Никӕйы цурӕй сигарет систа, Колькӕ йӕм судзгӕ спичкӕ бадардта.
— Надеждӕ,— чызгмӕ курӕгау скасти Никӕ, фӕлӕ йӕ уый цыма иӕ фехъуыста, йӕхи афтӕ скодта, йӕ сигареты фӕздӕг скалди.
— Лӕппутӕ, баназӕм нӕ иуиӕг хо Надеждӕйы тыххӕй, — сдзырдта, мӕ рахиз фарсмӕ цы тъӕнтъихӕг лӕппу бадти, уый.
— Ды гени дӕ, Пашӕ. Тынг хорз гаджидау! Мӕнмӕ ахӕм ӕрхъуыдыдзинад никуы разындаид. — Колькӕ йӕ нуазӕн айдзаг кодта. — Баназӕм, баназӕм нӕ зӕды тыххӕй, — йӕ къух Надеждӕйы уӕхскыл ӕрӕвӕрдта ӕмӕ агуывзӕ йӕ дзыхыл сдардта. — Надеждӕ, ды нӕ иунӕг хо дӕ, дӕуӕй зынаргъдӕр пын ничи ис! — ӕмӕ йын ныбба кодта. Надеждӕ йӕ асхуыста ӕмӕ лӕппу йӕ бадӕны хауӕгау ӕркодта. Никӕ сыстад ӕмӕ ӕддӕмӕ рацыд. Сыстадтӕн ӕз дӕр, палубӕмӕ рацыдтӕн. Мӕ цурмӕ йӕхи ӕрбайста Никӕ, йӕ къӕхты бынмӕ кӕсгӕйӕ загъта:
— Ӕз ӕй уӕддӕр уарзын.
— Ссардзынӕ ӕндӕр чызг, уый хӕлд...
— Ма дзур афтӕ! Мӕнӕн уымӕй адджындӕр зӕххыл нӕй. Кӕсгӕ-иу фӕкӕн, мӕ цуры куы уа, уӕд нал нуаздзӕн, тамако дӕр нал дымдзӕн... Фӕлӕ мын ком нӕ дӕтты, йӕхи мӕ иуварс ласы, мӕнӕн та ӕнӕ уый мӕ цард ницы у. Ӕидӕр науы мын хорз куыст уыди, фӕлӕ ацы наумӕ рацыдтӕн. Ныр цыппӕрӕм мӕй... Ӕз ӕй афтӕ нӕ ныууадздзынӕн.
— Бар дӕхи,— загътон ӕз. Никӕ иуварс ацыд.
Мӕй денджызы атылд.
Надеждӕ ӕмӕ лӕппутӕ палубӕмӕ рахызтысты. Чызг уайтагъд мӕ цуры фегуырд. Ие 'нгуылдзӕй мын мӕ бецыкмӕ цалынмӕ февнӕлдта, уӕдмӕ йӕм нӕ фӕкастӕн. Разылди мӕм, йӕ риутӕ мыл ӕрбамбӕлдысты.
— Ды сӕрыстыр лӕппу дӕ! Студент,— сдзырдта чызг.
Мӕнӕн мӕ цӕсгом ссыгъд, иуварс алӕууыдтӕн. Надеждӕ фенкъард, йӕ цӕстытӕ доны разылдысты. йӕ сӕр ӕруагъта. Фӕздӕгдзон хӕтӕлы цурмӕ сабыргай бацыд, йӕхи йыл бауагъта. Куыд схӕкъуырцц кодта, уый хорз фехъуыстон. Истӕмӕй йын зӕрдӕтӕ авӕрон, зӕгъгӕ куыд ахъуыды кодтон, афтӕ айхъуыстон Никӕйы хъӕлӕс:
— Надеждӕ, цӕмӕн кӕуыс?
Никӕ чызджы къухмӕ аивӕй бавнӕлдта, фӕлӕ йӕ уый уыцы знӕтӕй асхуыста. Надеждӕ фӕхъус йӕ кӕуыпӕй, йӕ цӕссыгтӕ асӕрфта ӕмӕ бандоныл ӕрбадт, йӕ цуры ӕрбадт Никӕ дӕр. Цавддуртӕ фестадысты.
— Надеждӕ, — сдзырдта ӕппынӕрӕджыйау Никӕ.
— Цы, Надеждӕ? Дӕ ныхӕстӕ та ма райдай.
— Надеждӕ, ӕз нал дӕн ӕстдӕсаздзыд романтик, сонт лӕппу. Ӕнӕрхъуыдыйӕ мӕ былалгъӕй уддзӕф дӕр никы суагътон, — лӕппу дзырдта ӕнахуыр фӕлмӕн хъӕлӕсыуагӕй.
— Уегас дӕр иу джиппы уагъд стут. Кӕрӕдзи халдих. Иу дзыхӕй дзурут. Дидинӕг ӕртон, иунӕг хатт ӕм басмуд ӕмӕ йӕ къӕхты бынмӕ аппар...—Ӕмӕ та хӕкъуырццӕй скуыдта чызг.— Ӕгӕр хорз уӕ зонын ӕз...
— Надеждӕ, ды ницы зоныс!— сонтӕй сирвӕзы лӕппуйӕ.
— Зонын! Ӕз алцыдӕр зонын!—йӕ сӕр фелвӕста ӕмӕ йӕм фӕзылди чызг. Ӕмӕ та цасдӕр ӕгомыгӕй фӕбадтысты.
— Дӕсӕм кълас фарон каст фӕдӕн, сабыр хъӕлӕсӕй райдыдта Надеждӕ.— Санаторимӕ кусынмӕ бацыдтӕн. Хӕринаггӕнӕгӕй. Иу инженеримӕ базонгӕ стӕм. Инженер, ахуыргонд, адӕймаг ма хуыздӕр кӕуыл баууӕнда. Депджызыиу нӕхи надтам, нӕхи хурмӕ сыгътам. Алы изӕр дӕр — хъазтмӕ. Никуы никӕимӕ акафыди. Ӕнӕ дӕу мӕ бон нӕу, зӕгъгӕ, мын-иу дзырдта. Куы ницы загътаид, уӕддӕр ыл ӕз ӕууӕндыдтӕн. Иу изӕр та денджызы был бадтыстӕм. Иӕ сӕр мын мӕ хъӕбысы сӕвӕрдта ӕмӕ арвмӕ касти. Мӕ къухтӕ мын йӕ дӕллагхъуырты бакодта ӕмӕ дзырдта:
—Мӕ ацӕуынмӕ ма баззад цалдӕр боны ӕмӕ дӕхи рӕвдз кӕн.
Денджыз абухта, уылӕнтӕ былгӕрӕттӕм лӕбурдтой, се 'ртӕхтӕ цӕссыгтау нӕ цӕсгӕмттыл хаудысты. Уый мын ныбба кодта, сывӕллонау мӕ йӕ хъӕбысы систа ӕмӕ мӕ кӕрдӕгмӕ бахаста...
Райсомӕй мӕ куыстмӕ дӕр нал ацыдтӕн, мӕ дзаумӕттӕ афснайдтон. Мӕ зӕрдӕ ӕхсайдта фӕндагмӕ. Ӕнхъӕлмӕ кастӕн, дуар кӕд фегом уыдзӕн, уымӕ. Стыр сихор сси, уӕддӕр мӕм ничи фӕзынд. Удаистӕй балӕууыдтӕн санаторийы, сӕ уаты смидӕг дӕн.
— Кӕм ис Роберт? — мӕ фарст мӕхицӕй фӕраздӕр.
— Афонмӕ хӕдтӕхӕджы бады ӕмӕ дунетыл фӕлгӕсы,— загътой лӕп•путӕ.
Ӕз фӕсонтау дӕн, мӕ хъӕлӕсы дзаг фӕхъӕр кодтон.
— Кӕм и Роберт?!—ӕмӕ феддӕдуар дӕн. Дарддӕр ма цы фӕуыдаин, уый мӕ сӕр нал ахста. — Чызджы алы дзырд дӕр зӕрдӕйыл топпы нӕмыгау ӕмбӕлди.
— Адӕм се ’ппӕт ӕмхуызон не сты. Тынг рӕдийыс. Баууӕнд мыл, — чызджы цӕссыгтӕ йӕ къухмӕрзӕнӕй асӕрфта Никӕ.
— Мӕнӕн мӕ цард фӕци. Ды сӕмбӕлдзынӕ де ’цӕг амондыл. Ӕз дын никуы ницы ад скӕндзынӕн.
— Мӕн дӕу йедтӕмӕ ничи хъӕуы. Ничи, ничи!
— Ӕгъгъӕд! Ферох кӕн уыцы хъуыды-
тӕ, аппар сӕ дӕ сӕрӕй, — чызг фестад ӕмӕ каютмӕ азгъордта.
— Надеждӕ, — йӕ фӕстӕ ма сдзырдта лӕппу, фӕлӕ уӕдмӕ каюты дуары сонт хъӕр фӕцыд. Никӕ йӕ бынаты бадгӕйӕ баззад. Цӕмӕдӕр гӕсгӕ лӕугӕйӕ баззадтӕн ӕз дӕр.
Мӕй арвы астӕумӕ сленк кодта.
Пирсӕй ӕрбайхъуыст лӕс:
— Гъе, цы фестут, денджызы бирӕгътӕ! — цудтытӕ кӕпгӕ ӕрбацыд Никӕйы цурмӕ.
— Ник, Надеждӕ дӕм куыд чызг кӕсы, уый ма мын зӕгъ. Мӕхи, зӕгъын, куы аирхӕфсин,—загъта Колькӕ ӕмӕ чызджы каютырдӕм акъахдзӕф кодта. Никӕ йын йӕ фӕндагыл алӕууыд:
— Кӕдмӕ дӕм кӕсдзынӕн, мӕиӕ куыдз!— ӕмӕ йӕ ныууыгъта. Колькӕ фӕчиудта. Йӕхи нал баурӕдта, лееры сӕрты ахауд, ӕмӕ доны йӕ тъӕпп фӕцыд. Минуты бӕрц нал фӕзынд. Никӕ йӕ пинджак фелвӕста, палубӕйыл ӕй ныццавта ӕмӕ донмӕ йӕхи ныппӕрста. Колькӕ фӕзынд, цъӕпп-цъӕпгӕнгӕ пирсы цурмӕ баленк кодта. Иӕ фӕстӕ— Никӕ. Схызтысты, сӕ дон лӕдӕрсы.
— Надеждӕйы кой дӕ куыд никуал фехъусои, афтӕ,— йӕ пинджак систа Никӕ. Колькӕ йӕ ныхмӕ алӕууыд ӕмӕ йыл фӕхӕцыд, фӕлӕ уый йӕхи атыдта ӕмӕ каютмӕ бацыд. Колькӕ йӕ ахъаззаг ралгъыста, базгъордта ӕмӕ йын йӕ каюты дуар тымбыл къухӕй ныххоста.
Бадтӕн пӕ науы цур ӕмӕ кастӕн денджызмӕ. Уддзӕф ӕфцӕгготы бын фӕмидӕг вӕййы, мӕ буар мын хъыдзыгӕнӕгау акӕны. Стъалытӕ денджызы тыбар-тыбур кӕнынц. Мӕй йӕ фӕлурс тынтӕ пывӕнды. Якоры цырӕгътӕ доны судзынц.
Пирсмӕ рахызт Никӕ (нӕ мӕ федта, ӕндӕр исты загътаид) ӕмӕ галиуырдӕм иу фӕпдзай метры бӕрц ацыд. Бӕласыл йӕхи бауагъта ӕмӕ змӕлгӕ дӕр нал скодта. Бӕлвырд, кӕмӕдӕр ӕнхъӕлмӕ кӕсы.
Сахаты ӕрдӕджы фӕстӕ палубӕйыл фӕзыпд Надеждӕ, йӕ уӕлӕ — урс къаба, йӕ хъуырыл — ӕрттиваг фӕрдгуытӕ. Цъусдуг ӕнцад алӕууыд, стӕй сабыргай науӕй рацыд. Никӕ йӕ размӕ згъорӕгау ӕрбакодта, йӕ къухыл ын фӕлмӕн ӕрхӕцыд ӕмӕ сдзырдта:
— Надеждӕ, мӕнӕ дӕн.
— Никӕ!
Иу каст фӕкодтой кӕрӕдзимӕ ӕмӕ пирсы дӕлӕрдӕм араст сты. Ӕддоз денджызы был ӕрлӕууыдысты. Лӕппу чызджы уӕхсчытыл ӕрхӕцыд, аба йын кодта, йӕхимӕ йӕ фӕлмӕн ӕрбалхъывта. Чызг йӕ сӕр лӕппуйы уӕхскыл ӕруагъта. Ацыдысты та. Никӕ чысыл сывӕллонау йӕ къепкӕ хӕрдмӕ куыд фехста, уый ма ауыдтон, стӕй фӕаууон сты.
Ӕртӕ боны фӕстӕ мӕнӕн мӕ практикӕ фӕци ӕмӕ рацыдтӕн, фӕлӕ мӕ Надеждӕ ӕмӕ Никӕ никуал ферох сты.
КӔСТӔР ЧЫНДЗ
1
Хур ӕфсӕрмыгӕнаг чындзау ныгуылӕнмӕ йӕхи фӕсайы. Уалдзыгон рог уддзӕф комӕй улӕфы. Бӕлӕсты сыфтӕртӕ кӕрӕдзимӕ сусӕгӕй цыдӕртӕ дзурынц. Быдырӕй хъуысы хъазты хъӕр, ӕвӕццӕгӕн, сӕ цъиутӕ фемхӕццӕ сты ӕмӕ хыл кӕнынц. Йӕ сӕрыл — чысыл сӕрбӕттӕи, йӕ уӕлӕ—тӕнӕг ӕнӕдыс къаба, йӕ къӕхтыл — ирон дзабыртӕ, йӕ иу къухы—доны ведра, иннӕйы — кружкӕ, афтӕмӕй рудзгуыты бын ӕрлӕууыд Жульетӕ. Рог уддзӕфмӕ йӕ къабайы фӕдджитӕ базмӕлынц.
Жульетӕ ведра ӕрӕвӕрдта, рувӕп райста, дидинджыты бынтӕ бафӕлмӕн кодта ӕмӕ сӕ донӕй бафсӕста. Сӕ ныссагъдыл цалдӕр боны йедтӕмӕ нӕма цӕуы, уӕддӕр ныридӕгӕн фӕхъӕддых сты, сӕ сӕртӕ хӕрдмӕ систой, цыма сӕ зилӕгмӕ кӕсынц. Йӕ мидбылты сӕм худы Жульетӕ дӕр. Йӕхимидӕг цӕуылдӕр цин кӕны. Йе уӕнгтӕ срог сты, йӕ зӕрдӕмӕ кӕцӕйдӕр рухс кӕлы, фӕлӕ кӕцӕй, уымӕн йӕхӕдӕг дӕр ницы зоны. Йӕ хъустӕ ахсынц ӕнахуыр фӕлмӕн музыкӕйы зӕлтӕ. «Уый, ӕвӕццӕгӕн быдыры симфони у. Поэттӕ дӕр афтӕ фӕзӕгъынц»,—хинымӕры загъта Жульетӕ ӕмӕ йӕ алыварс афӕлгӕсыд. Ӕваст йӕ хъуыдытӕ, ӕндахы халау, фескъуыдысты: рудзынг байгом ӕмӕ дзы разыпд йе ’фсин Саучызы сӕр. Саучызг! Цӕмӕп ӕй афтӕ схуыдтой, хуыцау йӕ зонӕг. Уымӕй бирӕ саудӕр чи у, ахӕмтӕ иу ӕмӕ дыууӕ не сты, фӕлӕ сӕ уӕддӕр «Саучызытӕ» нӕ хонынц. Уӕвгӕ ӕддаг бакастмӕ гӕсгӕ нӕмттӕ куы ӕвӕриккой, уӕд Саучызы Цъӕхус, кӕнӕ Цъӕхсӕр схонӕн дӕр уаид: йӕ сӕр фӕхалас. Азтӕ, азтӕ! Ӕнауӕрдон сты. Фарон дӕр ма цыма Саучызг бирӕ ӕрыгондӕрхуыз уыди. Йӕ фындз ныллыстӕг, йӕ роцъо ныццыргъ. Йӕ цӕсгомыл азтӕ гутоны хӕххытау сӕ фӕдтӕ пыууагътой. Ӕниу йӕ дзыккутӕ та! Дӕргъӕй-дӕргъмӕ дамиу сӕ ку 'руагъта, уӕдмауыдонӕй рӕсугъддӕр цы уыд. Бирӕтӕ дам-иу сӕм хӕлӕгӕй мардысты. Чи зоны, Цъӕхил
дӕр ӕй уымӕн бауарзта. Фӕлӕ ма йын ныр цӕй дзыкку ис. Йӕ сӕрбӕттӕны бынӕй гӕдыйы къӕдзилау ӕрзындысты. Саучызг сӕ фӕстаг рӕстӕджы бигӕ дӕр никуал скодта. Ӕниу ног чындз куынӕ у, Цъӕхилмӕ ма рӕсугъдтӕ кӕнайӕхи. Зианы, йе цины фӕдыл искӕдӕм куы фӕцӕуы, уӕд ма сӕ ӕрфасы. Ахӕм рӕттӕм та цӕуаг сты Саучызг ӕмӕ Цъӕхил. Хъӕуы зиан—сӕ зиан, хъӕуы цин— сӕ цин. Ӕмӕ сӕ адӕм дӕр уымӕн нымайынц. Жульетӕйы куы хастой, уӕд сӕм кӕцӕйты нӕ фӕцыдысты! Фӕсивӕд кафыдысты, зӕххыл нал хӕцыдысты. Изӕрырдӕм цалдӕр лӕппуйы базагъд сты, фӕлӕ ӕнӕ афтӕ дӕр кӕм вӕййы. Хистӕрты гаджидӕуттӕн нымӕц нал уыди. Саучызы арахъхъ сын се 'взӕгтӕ райхӕлдта, туг сӕ русты ахъазыди. Фыдӕлты зарджытӕ сног сты. Фӕстагмӕ сыстадысты ӕмӕ чепена кафыдысты. Цъӕхил ӕмӕ Саучызы цин ӕгӕрон уыди, цырӕгътау сыгъдысты. Цымыдис устытӕ Жульетӕйы цурмӕ уадысты, мин цӕстӕй йӕм кастысты: цымӕ йыл зӕгӕлзӕвӕт туфлитӕ ис? Ие 'рфгуытӕ ӕмӕ йӕ былтӕ цымӕ ахуырст сты? Ӕмӕ, раст зӕгъын хъӕуы, бирӕты зӕрдӕмӕ фӕцыд, барухс дзы ис Саучы-
5 Кӕстӕр чындэ
зы зӕрдӕ дӕр. Уӕвгӕ ног сасир къулыл — дыууӕ боны. «Хистӕр чындзы хуызӕн нын рауайӕд, — хӕдзардзин, куыстуарзон, ӕпдӕр нӕ ницы хъӕуы. Уӕвгӕ горӕтӕгтӕ цӕй куыст ахуыр вӕййынц! Цӕй, цы-фӕпды дӕр уӕд, лӕппу йӕхӕдӕг ӕнӕзонд, ӕнӕмбаргӕ нӕу. Институты иумӕ фӕцахуыр кодтой, йӕ фондз ӕнгуылдзы хуызӕн ӕй зондзӕн, ӕмӕ кӕд уымӕн бӕззы, уӕд махӕн дӕр бӕззы»,— афтӕ хъуыды кодта Саучызг, ахӕм зӕрдӕхсайӕнтӕ уыди Цъӕхилмӕ дӕр...
Саучызг цасдӕр пицы сдзырдта, раздӕр чындзмӕ бакаст, стӕй дидинджытыл йӕ цӕст ахаста.
Ныронг-иу сӕ рудзгуыты бын настӕ кӕнӕ булчъытӕ сагътой. Кӕй хъӕуыпц дидинджытӕ, цы пайда сты? Адӕймаг хъуамӕ армытъӕпӕныйас зӕхх дӕр зӕрӕстонӕй ма уадза. Дидинджытӕ дӕр хорз сты, фӕлӕ цард уыдонӕй нӕ рӕзы. Дидинджытӕ!.. Цы пайдамӕ сӕм кӕсы цымӕ чындз? Уӕвгӕ горӕтӕгтӕ диссаг сты. Кӕс сӕм, уӕд уынгты тигътыл сӕ дидинджытимӕ слӕууынц, лӕппутӕ ӕмӕ сӕ чызджытӕм бадар-бадар байдайынц, баййарынц сӕ: балхӕнут, балхӕнут!.. Ӕгӕр хорз дӕр ма сӕ зоны Саучызг, фӕткъуытӕ уӕйгӕнгӕйӕ сӕ иу ӕмӕ дыууӕ
федта. Ӕвӕццӕгӕн сӕ чындз дӕр уӕйӕн байтыдта, дзӕгъӕл хуымӕтӕджы сыл йӕхи нӕ хӕры...
— Чындз, мӕ хур, дӕхи цы тухӕнӕй марыс? Цы пайда сӕ ис? — йӕ мидбылты бахудт ӕфсин, кӕд ӕм худын нӕ цыди, уӕддӕр.
фыццаг ӕфсинмӕ, стӕй зӕхмӕ ӕркӕсгӕйӕ дзуапп радта Жульетӕ.
Чындз ӕмбаргӕ адӕймаг у, дзӕгъӕл куыстытӕ нӕ бакӕпдзӕн. Ӕвӕццӕгӕн, сӕ ӕцӕгӕй дӕр исты пайда зоны. Горӕтмӕ сӕ-иу уӕймӕ сдавдзӕн. Уӕй? Нӕ, Саучызг ӕмӕ Цъӕхил сӕ чындзы дидинджытимӕ базармӕ нӕ ауадздзысты. Сӕхи худинаг кӕнынц. Нӕ, уый сӕсӕрмӕне 'рхӕсдзысты.
Чысыл цӕхӕрадонӕй ӕрбайхъуыст сылгоймаджы цъӕхснаг хъӕлӕс:
— Дӕ чъизи къухтӕ дӕ дзыхмӕ ма хӕсс!
Стӕй райхъуыст чысыл сывӕллоны кӕуын.
— Гъе, уый та дын афтӕ, кӕд не 'мбарыс, уӕд! — райхъуыст та сылгоймаджы хъӕлӕс.
Уалынмӕ кӕртмӕ ӕрбазынд ӕрыгон сылгоймаг, йӕ хъӕбысы — кӕрдӕджытӕ, йӕ фӕдыл — цыппараздзыд сывӕллон. Уый Саучызы хӕдзардзин, куыстуарзон чындз у; сӕрӕн адӕймаг у, ӕвӕдза, дурӕй дон рауадздзӕн.
Саучызг къӕлидорӕй айхъуыста къӕхты хъӕр ӕмӕ рудзынгӕй ӕддӕдӕр алӕууыд. Дуар ӕрбайгом ӕмӕ хӕдзармӕ ӕрбахызт ӕнцъылдтӕ цӕсгом, ӕнӕдаст, урсрихи зӕронд лӕг. йӕ уӕлӕ — цъӕх нымӕтхуд, дӕрдджын галифе хӕлаф ӕмӕ йыл зӕронд цырыхъхъытӕ. Уый Цъӕхил у, йӕ мой.
— Ныр цымӕ дӕ пецмӕрзӕны хуызӕн сӕр кӕцӕй адардтай, ӕви дӕ уынд ӕвдисыс? — тарӕрфыгӕй загъта Цъӕхил.
— Охх, нӕ лӕг, цыма дӕу йедтӕмӕ колхозы ничи кусы, уыйау бустӕ байдайыс фӕскуыст, дӕ маст дӕ разӕй ӕрбахӕссыс. Тӕхуды дӕу мауал уын, сау ингӕны дӕ ныххау, — фӕрссаг ӕрбатъӕпп ласта ӕфсин.
— Дзӕгъӕл ныхӕсты бӕсты мын хӕринаг куы авӕрис, уӕд хуыздӕр уаид,— йӕ нымӕтхуд сынтӕгмӕ баппӕрста зӕронд лӕг ӕмӕ стъолӕмбӕрзӕныйас сырх къухмӕрзӕнӕй йӕ цӕсгом асӕрфта.
Саучызг стъолыл хӕринаг ӕрӕвӕрдта: хъӕрмхуыпп, дзул, цывзыдзӕхдон ӕмӕ ӕдцъарфых картофтӕ. Цъӕхил хъӕрмхуыппӕй ацымдта, стӕй Саучызгмӕ бакаст:
— Ӕфсин, ацы картофтӕ ӕмӕ цӕхдонимӕ иу хуыпп акӕн, уӕд бӕргӕ хорз уаид. Бафӕлладтӕн. Кзед ме уӕнгтӕ фӕрогдӕр уаиккой, — йӕ хъӕлӕс фӕфӕлмӕн Цъӕхилӕн.
— Тӕхуды, дӕу арахъхъӕй бафсад!
— Цы, цы? Ӕмӕ мӕлӕты нуазаг дӕн? Дӕумӕ иу-цалдӕр хатты расыгӕй ӕрцу ӕмӕ дын де рагъ дзӕбӕх ныххой, уӕд афтӕтӕ бӕргӕ нӕ дзурис.
— Цӕй, хъазгӕ кодтон, цы ссыгътӕ?— скъаппӕй арахъхъ райста Саучызг. Цъӕхил иу агуывзӕ анызта ӕмӕ йӕм ӕй фӕстӕмӕ радта.
— Гъа, бафснай йӕ. Цӕстыты раз куы вӕййы, уӕд ӕм адӕймаг нӕ лӕууы.
Саучызг графин скъаппы бавӕрдта ӕмӕ йӕ лӕгмӕ бакаст. йӕ ных нынцъылдтӕ, йе 'рфгуытӕ арц бадтысты, йӕ цӕстытӕ фӕцъынд-фӕцъынд кӕны. Цӕуылдӕр та мӕсты у, хорз ӕй зоны Саучызг: уӕд йӕ цӕсгом нынхъырттӕ вӕййы.
— Нӕ лӕг, дӕ чемы та иӕ дӕ, сӕрӕй.
— Адӕймаг хӕйрӕг фестдзӕн! Колхозы правленийыл мӕ фӕндаг акодтон. Зӕгъын, пенси мын кӕд рацӕудзӕн, уымӕй сӕ афӕрсон. Мӕхи зонынхъом куы фӕдӕн, уӕдӕй нырмӕ колхозы кусын... Ӕмӕ дын мын сӕрдар афтӕ: «Ды, Цьӕхил, нырма гуыппырсар дӕ, пенсийы афон дын нӕма у». Уый та, зӕгъын, куыд? Мӕнӕй дзӕвгар ӕрыгондӕр чи у, цӕрӕнбонты сайӕн куыстытӕ чи фӕкодта, уыдон дӕр ма куы исынц пенситӕ.
— Цъӕхил, уый къамисы уӕнгтӕ хуыздӕр зонынц,— дзуапп мын радта сӕрдар. Дзурын дӕр мӕ нал бауагъта. Ӕгӕр бирӕ адӕм дзы уыди, ӕндӕр ӕй, Чырыстийыардыстӕн, куыдзы хӕрипаг бакодтаин,— арф ныуулӕфыд Цъӕхил.
2
Хур йӕ цӕст ныззынг кодта ӕмӕ зӕхх арауы. Хъазы лӕппынтӕ кӕрты аууон ран тасы доны сӕхи атул-атул кӕнынц. Чысыл ӕддӕдӕр — гогызтӕ сӕ базыртӕ ӕруагътой, сӕ дзыхтӕ фӕхӕлиу-фӕхӕлиу кӕнынц.
Цъӕхил сарайы иу къуымы зӕронд хъӕдын сынтӕгыл йӕхи ӕруагъта, йӕ быны — зӕронд кӕрц. Чысыл раздӕр быдырӕй ӕрбацыд. Нартхоры фӕрссӕгтӕ тыдтой. Рӕстӕг хорз ацӕуӕд, уыййедтӕмӕ сӕ хуымтӕ куыстхъуаг не сты. Саучызг чысыл бандоныл бады ӕмӕ гогызы цъиутӕн хъонтхоратӕ ӕмӕ ссад иумӕ змӕнты. Гогызы лӕппынтӕй зындӕр хӕссӕн ницы ис. Фу-фу сын кӕн. Зӕронд ус тыхулӕфт кӕны. Ӕвӕццӕгӕн, тӕвды тыхсы.
— Дӕ лӕф-лӕф цы цӕуы, хъӕдӕй мын куынӕ ӕрхӕццӕ дӕ? — йе 'фсинырдӕм разылд Цъӕхил.— Мӕ цӕстытӕ, зӕгъын, ӕддӕгуӕлӕ авӕрон, ӕмӕ куыннӕ!
Саучызг фестад, ӕнӕмӕнг Цъӕхилыл йӕхи сцагътаид, улӕфын дӕр мӕ мауал суадз, зӕгъгӕ, фӕлӕ Жульетӕйы уаты дуар гомӕй ауыдта ӕмӕ йӕхиуыл фӕхӕцыд: худинаг у чындзӕй.
— Фынӕй кӕн уыйас дӕр, чи дӕ нӕ уадзы, — загъта схуыстӕй Саучызг. Апвӕй уаты гом дуармӕ бакӕсы.
Жульетӕ стъолы уӕлхъус бады ӕмӕ скъоладзауты тетрӕдтӕ фӕлдахы.
Уынгӕй ӕрбайхъуыст машинӕйы хъӕр. Моторы гуыв-гуыв ӕввахсӕй-ӕввахсдӕр кӕны. Раст сӕ тӕккӕ кулдуары цур ӕрлӕууыд ӕмӕ фӕхъус. Цъӕхил фестад ӕмӕ уынгмӕ тагъд-тагъд ауад. Йӕ фӕстӕ акаст Саучызг дӕр. Жульетӕ йе стъол ӕфснайынмӕ фӕци.
Машинӕйӕ рахызт дыууӕ лӕппулӕджы, сӕ иуыл — кӕсӕнцӕстытӕ.
— Дӕ бон хорз, — салам радтой зӕронд лӕгӕн.
— Ӕгас цӕут, — тарст хъӕлӕсыуагӕй сын салам радта Цъӕхил, кӕд йӕ зӕрдӕмӕ ницы хаста, уӕддӕр. «Цымӕ чи сты? Цы сӕ хъӕуы?»—зӕронды сӕр алы хъуыдытӕй айдзаг.
— Фидӕнаты Жульетӕ ам цӕры?
— Ам,—ноджы тыпгдӕр та ныр фӕдис кодта Цъӕхил. Нырма сӕм сылгоймаджы номӕй никуыма ничи ӕрбадзырдта. Цавӕр ӕнӕфенд сты? Ӕви ӕнхъӕлынц ӕмӕ ам нӕлгоймаг змӕлӕг нӕй!
— Ӕмӕ йын фенӕн нӕй? Иучысыл нӕ хъӕуы.
— Мидӕмӕ нӕм рацӕут ӕмӕ йӕ фендзыстут.
Уазджытӕ зӕронд лӕджы фӕстӕ бацыдысты.
— Чыпдз, уазджытӕ дӕм,— бадзырдта уатмӕ ӕмӕ йе 'фсинмӕ бакаст, цы хабар уа, зӕгъгӕ. Цъӕхил йӕ цымыдисдзннад не 'вдыста, уӕвгӕ та йӕ тынг фӕндыд дыууӕ лӕджы ӕрбацыды сӕр базонын. Саучызг дӕр скатай, уаты дуары рӕзты ауад иуырдӕм, ауад иннӕрдӕм, кӕд исты фехъусин, зӕгъгӕ.
Жульетӕ асырх: «Цымӕ чи сты? Цӕмӕн мӕ агурынц? Куы никӕй сӕ зонгӕ кӕнын, куы никӕй сӕ уынгӕ фӕкодтон»,—чындз куыддӕр цавддурау аззад, стӕй фӕцарӕхст ӕмӕ загъта:
— Сбадут.
Уазджытӕ сбадтысты. Кӕсӕнцӕстджын загъта:
— Мах районӕй стӕм. Дӕ фыстӕджы фӕдыл сӕмбӕлдыстӕм. Бузныг, хъӕубӕсты хъуагдзинӕдтӕ нӕм кӕй ныффыстай, уый тыххӕй. Федтам уын уӕ уынгтӕ. Хӕфсбадӕнтӕ сӕ рауад. Колхозы разамонджытӕ, хъӕусоветы сӕрдар сӕхи нӕуынӕг скодтой...
— Бирӕ сын фӕдзырдтон, фӕлӕ, дам, пыртӕккӕ ууыл не стӕм. Ис, дам, уымӕй ахсджиагдӕр хъуыддӕгтӕ, — ӕфсӕрмхуызӕй загъта Жульетӕ. — Рувинӕгтӕ фесты ӕмӕ адӕм иу бон рацӕуиккой. Бирӕ диссӕгтӕ йын бӕргӕ нӕ хъӕуы. Колхоз нӕм машипӕтӕ ӕмӕ трактортӕй фӕкӕсид. Ракӕндзыстӕм скъоладзауты дӕр. Уынгтӕм афтӕ базиликкам ӕмӕ сӕ нӕхӕдӕг дӕр нал базониккам.
— Жульетӕ, кӕд дын амал ис, уӕд немӕ абад ӕмӕ хъӕусоветы бӕлвырддӕр апыхас кӕндзыстӕм.
— Цӕуылнӕ, табуафси!
Уазджытӕ сыстадысты ӕмӕ къӕлидормӕ рахызтысты. Цъӕхил сӕ размӕ бауад ӕмӕ загъта:
— Уӕ хорзӕхӕй, хӕдзармӕ уал бакӕсӕм. Ӕфсины зӕрдӕхудты ма бацӕут.
Саучызг хӕдзары дуарӕй йӕ сӕр радардта. •
Уазджытӕ не сразы сты. Цъӕхилӕн арфӕ ракодтой ӕмӕ, Жульетӕ дӕр семӕ, афтӕмӕй хъӕусоветмӕ ацыдысты.
Цъӕхил сарайы астӕу алӕууыд ӕмӕ Саучызгмӕ мӕсты каст бакодта.
— Ӕз ма, зӕгъын, пенси мын цӕуылнӕ дӕттынц.
— О, о,—йӕ ныхас ын фескъуыдта Саучызг, — нӕ йӕм хъусыс, алырдӕмыты сыл ныффыста. Ӕмӕ йӕ цымӕ иннӕ адӕмӕй фылдӕр хъӕуы? Хицауады йӕхит.ӕ ны фыдӕх кӕны?
— Афонмӕ пенси истаин.
— Бӕгуыдӕр истаис! Мӕнӕ лӕппу куыддӕр ӕрцӕуа, афтӕ йын бамбарын кӕнын хъӕуы хъуыддаг.
— Тагъд ма кӕн, не ’фсин,— арф ныуулӕфыд Цъӕхил. — Загъд ракъахып, бинонты цард фехалын ӕнцон у.
— Гъемӕ бар дӕхи, — йӕ лӕджы ныхасыл дыууӕ нал загъта ус.
Сахат рацыдаид, ӕви фылдӕр, афтӕ та машинӕйы хъӕр ссыд. Раст та сӕ тӕккӕ дуармӕ «Волгӕ» фӕлӕууыди, Жульетӕ дзы рахызт, машинӕ та уайминут фӕзылди. Цъӕхил ӕмӕ ма йӕм Саучызг бӕргӕ рауадысты, фӕлӕ йӕ нал раййӕфтой.
Чындз хӕдзармӕ бацыд, йӕ цӕсгом — ӕпахуыр рухс. Саучызгӕн ӕппӕлӕгау адзырдта:
— Баныхас кодтам, хуыцаубоны нӕ уынгмӕ зиу аразӕм.
— Ӕмӕ цы кӕны, цы! — кӕд йӕ чындзы митӕй тынг райгонд нӕ уыди, уӕддӕр загъта Саучызг.
Хуыцаубоны хъӕубӕстӕ ногӕй-зӕрондӕй иууылдӕр уынг аразынмӕ рацыдысты. Ӕрбацыдысты скъоладзаутӕ дӕр, семӕ цалдӕр ахуыргӕнӕджы. Чи бел рахаста, чи халамӕрзӕн, чи рувӕн... Зиумӕ рацыдысты Цъӕхил ӕмӕ Саучызг дӕр. Адӕм хъӕлӕба кӕнынц. Машинӕтӕ ӕмӕ трактортӕ хуыр ласынц ӕмӕ йӕ цъымарайы калыпц. Колхозы ӕмӕ хъӕусоветы сӕрдартӕ иумӕ лӕууынц ӕмӕ цӕуылдӕр дзурынц. Жульетӕ скъоладзауты куыстмӕ йӕ хъус дары. Иӕхи къухы—стырком рувӕн, ӕмӕ лӕгъз кӕны уӕгъдкалд хуыр. Колхозы сӕрдар йӕ цурмӕ бацыд ӕмӕ йын йӕ къух райста. Сӕ дыууӕ дӕр бахудтысты, ӕвӕццӕгӕн сӕм исты хъӕлдзӕг ныхас рауад. Цъӕхилӕн ӕхсызгон уыди. Ӕгайтма сын сӕ чындзмӕ хицауад нӕ фӕхӕрам сты.
Цъымара сысы, хъоппӕгдзӕст хӕфсытӕ каурӕбынтӕм гӕппытӕ кӕнынц.
Диссаг сты адӕм! Иугӕр сӕ бафӕндӕд, ӕндӕр хох афӕлдахдзысты. Зиууӕттӕ сӕ хӕдзӕрттӕм хъӕлдзӕгӕй здӕхынц. Цин кӕнынц Цъӕхил ӕмӕ Саучызг дӕр. Уынгмӕ ма фӕстӕмӕ дӕр фӕкӕсынц. Ӕппынфӕстаг, нал уындзысты цъымара.
Фӕлӕ уӕддӕр пенси куы райстаид, уӕд хуыздӕр уыдаид...
3
У бӕрӕгбон. Клубы адӕмӕй къух бакӕнӕн нал ис. Саучызг сӕ сыхаг устытимӕ дуары бакомкоммӕ бады, Цъӕхил та зӕронд лӕгтимӕ бады. Рагӕй дӕр клубмӕ цӕуаг нӕ уыдысты, сывӕллӕттӕ не стӕм, зӕгъгӕ, фӕлӕ сӕ абон сӕ чындз сразӕнгард кодта. Уӕхи, дам, аирхӕфсут, адӕм, дам, иууылдӕр уым уыдзысты. Иӕ зӕрдӕхудты куыд бацыдаиккой ӕмӕ сӕ бӕрӕгбоны дарӕстӕ шифоньерӕй райстой. Раст куы зӕгъӕм, уӕд-иу Саучызг йӕхинымӕр афӕнд кодта: нӕ лӕджы сусӕгӕй ацы изӕр клубмӕ куы бакӕсин. Цӕвиттон, ӕнӕхъӕн мӕй сӕ чындз бӕрӕгбонмӕ йӕхн цӕттӕ кодта. Хатгай-иу ӕпафонтӕм дӕр не 'рбацыд клубӕй. Саучызгӕп сыхӕгты устытӕ ӕргом пикуы ницы загътой, фӕлӕ йын фӕсномыгӕй ӕмбарын кодтой: «Уӕ чындз клубы кусын байдыдта, мыййаг? Дысонизӕр та дон дӕхӕдӕг цӕмӕн хастай, уӕ чындз ӕнӕфӕразгӕ исты у?» Ӕмӕ-иу ӕй цы хуызы нӕ афарстой. Саучызг-иу мӕстӕй фыцгӕ ӕрбахызт сӕхимӕ. Жульетӕйы цурмӕ дӕр-иу йӕхи байста, фӕлӕ та-иу йӕхиуыл ныххӕцыд. йӕ фырт Нӕуӕгӕн куы фӕхъыг уа. Уый ӕвастӕй чындз цы хъуамӕ бакӕна?
Лӕппу йӕхӕдӕг дӕр иу ӕхсӕв афоныл нӕма схуыссыд. «Ахуыргӕнджытӕ стут ӕмӕ уӕ ахуыргӕнӕджы куыст кӕнут ӕндӕр уӕ цымӕ цы мӕт ис?»— хинымӕр-иу семӕ загъд самадта Саучызг. ’
Сценӕйы фӕзынд Жульетӕ ӕмӕ адӕм фӕсабыр сты.
— Зынаргъ ӕмбӕлттӕ! Бакӕсут пын нӕ бӕрӕгбоны концертмӕ.
Жульетӕ куы фӕаууон, уӕд сценӕмӕ рагӕпп ластой цалдӕр лӕппуйы, сӕ уӕлӕ — ирон дарӕстӕ. Райхъуысти фӕндырдзагъд ӕмӕ лӕппутӕ сӕ къахфындзтӕ фӕсагътой. Гъе уый хъуыддаг у, гъе! Адӕм сын зӕрдӕбынӕй нымдзӕгъд кодтой.
— Нӕ хъӕддзау дӕр-иу лӕппуйӕ раст афтӕ кафыд!—сдзырдта, Саучызы фарсмӕ чи бадт, уыдонӕй иу ус. Кафт фӕци ӕмӕ та сценӕмӕ рауад Жульетӕ. Худӕндзастӕй загъта:
— Ӕз уын акӕндзынӕн африкӕйаг зарӕг.
Раздӕр та аууонӕй райхъуыст фӕндырдзагъд, стӕй цъӕхснаг хъӕлӕсӕй базарыд Жульетӕ. Саучызгмӕ хъарӕджы хуызӕн фӕкасти. Ноджы цымӕ йӕ хъӕлӕс афтӕ ӕнӕфсарм цӕмӕн ивазы? Къуырма сӕ ничи у. Уӕдӕ тыгъд быдыры дӕр нӕй. Худинаггӕнӕг! Афтӕ йӕм аив нӕ каст, ӕндӕр йӕ хъустӕ ахгӕдтаид.
Устытӕй, мара зӕгъ, кӕд исчи исты сдзырдта. Саучызг залӕй ацӕуынмӕ рахъавыд, фӕлӕ йӕхи адӕмы цӕсты чи 'фтауы. Бады сындзытыл бадӕгау. Куы уӕндид, уӕд йӕ фарсмӕ бадджыты цӕсгӕмттӕм бакӕсид. Цалынмӕ сценӕмӕ клубы хицау рацыд, уӕдмӕ йӕ сӕр уӕлӕмӕ дӕр нал систа Саучызг.
— Нӕ концерты кӕрон бакӕсут Фидараты Нӕуӕджы иуактон пьесӕмӕ. Иӕ архайджытӕ — Нӕуӕг, Жульетӕ, — ӕмӕ ма ноджыдӕр ранымадта цалдӕр помы. Фӕлӕ уыцы ныхӕстӕ Саучызгӕн йе ’ннӕ хъусӕй ауадысты. йӕ зӕрдӕ срыст. «Ма нӕ фӕфидиссаг кӕнӕд бынтондӕр нӕ чындз!» — зӕронд усы мидбынат зӕхх куы фескъуыдаид, уый дӕр ӕй бафӕндыд.
Ӕмбӕрзӕнтӕ та байгом сты. Сценӕйы бӕрӕг астӕу —стъол. Стъолы уӕлхъус зӕронд лӕджы хуызы — Нӕуӕг, зӕронд усы дарӕсты — уӕлӕсыхаг ахуыргӕнӕг. Сӕ цуры лӕууы иу ӕстдӕсаздзыд чызг, бӕгъӕмсарӕй, ӕнӕдыс къаба йыл, йӕ уӕрджытӕ дӕр ын тыххӕй ӕмбӕрзы. Уый Жульетӕ у. Нӕуӕг ӕмӕ ахуыргӕнӕг ныхас кӕнынц: «Мах нӕ чызджы уыцы шофырӕн нӕ ратдзыстӕм»,— ӕмӕ Жульетӕйырдӕм амонынц. Жульетӕ тӕргайгӕнӕджы лӕуд скодта, у кӕуындзаст...
Сценӕ ахгӕдтой, фӕлӕ та уайтагъд фегом. Бадынц Жульетӕ ӕмӕ цавӕрдӕр лӕппу, цавӕрдӕр, зӕгъгӕ, колхозы шофыртӕй иу, Саучызг ӕй хорз зоны. Айфыццаг сын се ссипӕгтӕ куыроймӕ уый бадавта. Бадынц ӕмӕ узӕлӕн ныхӕстӕ кӕныиц:
— Мӕн дӕу йедтӕмӕ ничи хъӕуы. Демӕ ӕз кӕдӕм-фӕнды дӕр ацӕудзынӕн,— кӕуын хъӕлӕсӕй дзуры Жульетӕ ӕмӕ шофыры риуыл йӕ сӕр ӕруагъта. Уый йӕ ӕрбахъӕбыс кодта.
Дарддӕр Саучызы бон кӕсын нал баци. Ницуал федта. Нӕ федта, фӕйнӕрдыгӕй йӕм устытӕ куыд ӕрбакастысты, уый дӕр. йӕ цӕстытӕ атартӕ сты, йӕ цӕсгом ссыгъд. Цыма адӕм сценӕмӕ
нал, фӕлӕ уымӕ кӕсынц, ӕмӕ йыл ныртӕккӕ сӕ судзаг ныхӕстӕ ныккалдзысты. Фестад ӕмӕ йӕ хъӕлӕсы дзаг ныхъхъӕр ласта:
— Худинаггӕнӕг! — фӕлӕ йӕ ныхас йӕхицӕй дарддӕр никӕдӕм фехъуыст: къухӕмдзӕгъдӕй зал пыццарыдта.
Устытӕй иу, Гыгы, йӕхи ӕрбаивазӕрбаиваз кӕны, цыдӕр зӕгъыимӕ хъавы. Иннӕтӕ дӕр сцымыдис сты. Ӕмбары сӕ Саучызг. Ӕгас мыггагӕй дӕр сӕ фӕхудинаг кодта Жульетӕ. Ӕмӕ уыдон иууылдӕр лӕппуйы аххостӕ сты. Йӕ сӕрмӕ йын схызт ӕмӕ йӕ ӕмбары! Ӕгӕр фӕлмӕн нын фӕци, ӕгӕр коммӕгӕс. Ӕнхъӕлдӕн ӕмӕ дзы къӕхтӕсӕрфӕн сараздзӕн.
Спектакль фӕци. Адӕм рацӕуынмӕ хъавынц, фӕлӕ хъӕусоветы сӕрдар сценӕмӕ схызт, йӕ цурмӕ ӕрбахуыдта Жульетӕйы ӕмӕ загъта:
— Хорз адӕм! Бар мын раттут ӕмӕ уӕ номӕй зӕрдиаг арфӕ ракӕнон нӕ хихъӕппӕрисады уӕнгтӕн, сӕ разамонӕг Фидӕнаты Жульетӕйӕн. — Сӕрдар Жульетӕйы къух райста. Зал та къухӕмдзӕгъдӕй ныннӕрыд.
Саучызгӕи фырмӕстӕй йӕ зӕрдӕ атыппыр: хъӕусоветы сӕрдар ма йын йӕ
6 Кӕстӕр чындз цӕххыл цӕх айзӕрста. «Цӕуылнӕ дзура сӕрдар! Утӕппӕт уайдзӕфтӕм уый, мыййаг, куынӕ хъусдзӕн. Цӕуылнӕ ӕмдзӕгъд кӕной адӕм! Мӕлӕты зын сын куынӕ у сӕ къухтӕ кӕрӕдзиуыл ӕрхойын. Адӕм цӕуыл ахудой, цӕуыл адзурой, уый сын авӕрай. Абоныстӕн, ӕмдзӕгъд нӕ, фӕлӕ дын чъиритӕ дӕр ракӕндзысты. Худинаггӕнӕг!» Саучызг фестад ӕмӕ сыхаг устытӕм дӕр нал банхъӕлмӕ каст—гуыбыр-гуыбыр рафардӕг. Сӕ хӕдзармӕ ма кӕуылты бахӕццӕ, уый* нал зыдта. Йӕ хӕд фӕстӕ ӕрбахӕццӕ Цъӕхил дӕр. Ус йӕ цурмӕ уыцы ӕлхынцъӕрфыгӕй бауад.
— Цӕй, куыд дӕм фӕкаст? Федтай, дӕ чындзмӕ цы курдиаттӕ ис!
— Федтон, федтон! — йӕ нымӕтхуд сынтӕгмӕ басхуыста зӕронд лӕг.—-Мӕ цӕстытӕ хизынмӕ нӕ уыдысты.
— Фӕхудинаг стӕм. Фӕндырты нӕ фӕцӕгъддзысты. Тӕккӕ аизӕр лӕппуйӕн зӕгъдзынӕн...
— Цы йын зӕгъдзыпӕ?
— Арвитӕд... Исты йӕ фӕкӕнӕд...
— Уӕлдай дзӕнгӕда... Хӕдзархалӕн ныхас йедтӕмӕ дӕ ницы фехъусдзӕн адӕймаг,—кӕд ын йӕ чыпдзы митӕ йӕ зӕрдӕ хъамайы рӕхуыстау фӕкодтой, 82
уӕддӕр йӕхи ницы зонӕджы хуызӕн дардта Цъӕхил.
— Ды дӕр уыдоны хуызӕн дӕ! — йӕхи йыл сцагъта Саучызг.
Афтӕ дыууӕ зӕронды фӕзагъд кодтой, цалынмӕ сӕ чындз ӕмӕ сӕ фырт не 'рбацыдысты, уӕдмӕ, стӕй Цъӕхил Саучызгӕн йӕ цӕстӕй амыдта, марадз апп-уппы сӕ сис, зӕгъгӕ, фӕлӕ ӕфсин ницы суӕндыд, йӕ къухтӕ сцагъта йӕ лӕгыл ӕмӕ хуыссӕн кӕпынмӕ фӕци.
\	4
Саучызг рудзынгыл ӕрӕнцой кодта ӕмӕ дидинджытӕм кӕсы. Никуыма федта ахӕм рӕсугъд дндинджытӕ, цӕхӕрау тыбар-тыбур кӕнынц. Райсомӕй сыл ӕртӕхтӕ хуры фыццаг тынтӕм ӕвзистау ферттивынц. Ӕмӕ сӕм кӕсынӕй нал фефсӕды. Сӕ адджын тӕф хӕдзары нал фӕцӕуы. Ӕгас уынджы фидауц сты! Чызджытӕ аивӕй сӕ дуармӕ алӕууынц ӕмӕ сӕ сӕ цӕстытӕй фӕцӕй ныхъуырынц. Айфыццаг дзы сӕ хъулон уасӕг иу дидинӕг асаста ӕмӕ йыл Саучызг кӕд йӕ цӕссыг нӕ фӕкалдта. Уасӕгыл фӕхӕст, зӕгъгӕ, ацы зӕххардыстӕн, марынӕй йыл нӕ бацауӕрстаид. Саучызг йӕ сыхӕгтимӕ никуыма фӕхъаугъа, фӕлӕ ӕндӕрӕбон йӕхи нал баурӕдта. Цӕвиттон, Гыгыйы чызджы фырт ӕрбахъуызыд ӕмӕ сын сӕ дидинджытӕй цалдӕр адавта. Саучызг ма йӕ бӕргӕ асырдта, фӕлӕ ууыл цӕст пал хӕцыд. Ӕмӕ йӕ дзӕбӕх фелгъыста. Цъӕхил та уыимӕ фӕзагъд, дӕ дидинджыты тыххӕй бӕстӕ дӕ сӕрыл цы систай, сыхӕгтимӕ дӕхи цы знаг кӕныс, зӕгъгӕ.
Кулдуары цурмӕ ӕрбацыд ӕртӕ скъоладзауы — дыууӕ чызджы ӕмӕ иу лӕппу. Дуар ӕрбахостой. Саучызг сӕм рауайынмӕ хъавыд, фӕлӕ Жульетӕ фӕразӕй, ӕмӕ та зӕронд ус рудзыигыл фӕстӕмӕ йӕхи ӕруагъта. «Ӕвӕццӕгӕв, скъолайы хъуыддӕгты тыххӕй ӕрбацыдысты», — йӕхимидӕг сдзырдта ус.
— Ӕрбахӕццӕ стут! — скъоладзаутӕм йӕ мидбылты бахудт чындз.
— О, Жульетӕ Каурбековнӕ.
— Цомут, ратопӕм дидинджытӕ, уазджытӕ тагъд ӕрцӕудзысты, — Жульетӕ скъоладзауты разӕй рудзынджы бынмӕ бацыд. Саучызгӕн йӕ зӕрдӕ сгуыпп-гуыпп ласта, катайты хай баци. «Мӕлӕты рӕсугъд уыдысты, чысыл ма сӕ уӕддӕр куы бауагътаид. Уӕвгӕ ӕхца дӕр хъӕуы... Ӕвӕццӕгӕн, скъоладзауты феххуыс кӕнынмӕ ӕрбахуыдта. Уӕдӕ куыд вӕййы, куыд! Адӕмы тыххӕй йӕ уд ратдзӕн. Уӕд уыдон иу хатт йӕ уӕлхъус цӕуылнӕ хъуамӕ ӕрбалӕууой! Райсом — хуыцаубон. Ӕвӕццӕгӕн сӕ горӕтмӕ ласдзӕн. Ӕмӕ цы кӕны! Уайтагъддӕр сӕ алхӕпдзысты, мӕ фыдыстӕн...»
— Чындз, дидинджытӕ тоныс? — рудзынгӕй йӕ сӕр адардта Саучызг.
— О, — йӕ сӕр батылдта чындз. — Се ’ппӕт нӕ, ӕрмӕст ӕртӕ басты. Чиныгкӕсджыты конференци пӕм уыдзӕп ӕмӕ нӕм фысджытӕ сӕхӕдӕг ӕрцӕудзысты.
— Ӕмӕ дидинджытӕ уыдонӕи тонут?— фесхъиудта Саучызг.
— О, — йӕ сӕрыл дӕр та не схӕцыд чындз. Саучызг фӕрсаг мӕсты тъӕпп ӕрбакодта, хуыссӕныл ӕрбадт ӕмӕ йӕ сӕр сынтӕджы къухыл ӕруагъта. «Искӕмӕн ма ахӕм чындз фӕци? Ӕнахуыр адӕймаг! Ӕнахуыр митӕ! Уалдзӕг-уалдзӕджыдӕргъы сӕм чысыл сывӕллӕттау фӕзылд, ныр сӕ цыдӕр фысджытӕн хъуамӕ ӕртона. Сӕ бындур ныззила, кӕд уыдонӕн дӕр ӕндӕр хъӕумӕ фӕцӕуӕн нӕ уыди. Иууылдӕр—махӕн зианы хос. Цӕсты гагуыйау сӕ фӕхъахъхъӕдтон, мӕ сыхӕгтимӕ дӕр ма фӕхъаугъа дӕн, мӕ уасӕджы дӕр ма фӕцӕймардтон. А, цы чындз фӕдӕ, уастӕн!» — абухы йӕхимидӕг зӕронд ус. Йӕ сӕр уӕлӕмӕ дӕр нал исы. Иудзӕвгар афтӕ фӕбадт, стӕй ӕваст фестад ӕмӕ ӕртхъирӕнгӕнӕгау загъта:
— Нӕ, ӕз сӕ хъуамӕ мӕхӕдӕг фенон. Уыцы цӕхӕркалгӕ дидинджытӕ кӕмӕн нӕ бавгъау кодта, уагӕры уыдон цавӕр фысджытӕ сты! — йӕ сӕрбӕттӕн арфдӕр абаста ӕмӕ клубмӕ рацыд.
Клубы адӕмӕй къух бакӕнӕн нал уыди. Саучызг дуарӕй йӕ сӕр бадардта. Сценӕйы стъол — сырх ӕмбӕрзӕнӕй ӕмбӕрзт. Йӕ уӕлхъус рӕнхъӕй бадынц хъӕусоветы сӕрдар, Жульетӕ, районӕй иу лӕг (Саучызг ӕй арӕх фены хъӕуы), стӕй цалдӕр ӕнӕзонгӕ нӕлгоймаджы. Адӕм уыдонӕн, уыдон адӕмӕн ӕмдзӕгъд кӕнынц. Сӕ цурмӕ сырх галстукджын скъоладзаутӕ дидинджыты бӕстытимӕ гӕлӕбутау базгъордтой ӕмӕ сын сӕ сӕ къухты фӕсагътой. Ӕмдзӕгъд фӕтынгдӕр. Саучызг дуарӕй фӕстӕмӕ йӕхи ӕппарӕгау ракодта ӕмӕ тагъд-тагъд раЦыд.
— Гъей, ӕфсин, ам та нӕ дӕ цы? —■ галтӕ фӕурӕдта Цъӕхил ӕмӕ сӕ кулдуарыл бахӕцыд. Уӕрдоны стыр, ног быд къорыпп — бур нартхорӕй йе дзаг. Саучызг йӕ къухтӕ йӕ раздарӕныл сӕрфгӕ рауад.
— Нӕ лӕг, лӕппуйӕ мыл афтӕ ӕнувыд нӕ' уыдтӕ! Ӕнӕ мӕн нал фӕразыс! — Цъӕхилы цур ӕрлӕууыд ус.
— «Ӕнӕ мӕн нал фӕразыс!>> — сфӕзмыдта йӕ лӕг. Ӕнхъӕлыс, дӕ гуырыконд дын фенон, уый тыххӕй дӕм фӕдзырдтон. Кулдуар бакӕн!
Саучызг кулдуар бакодта. Цъӕхил галты сӕрбосыл ахӕцыд:
— А-ӕ! Цобе! Цоп-цобе!
Саучызг кулдуар ӕрбахгӕдта, уӕрдоны цурмӕ бацыд ӕмӕ загъта:
— Ца?й чысыл райстай, нӕ лӕг?
— Ӕмӕ иннӕтӕ фылдӕр райстой?
— Уӕдӕ цы кодтой. Дӕлӕ Бигъа дыууӕ уӕрдоны куы ӕрбаласта.
— Уыдон дыууӕйӕ куыстой. Бидион дӕуау быдырӕй йӕ удхӕссӕг нӕ уыны.
— Бидион, мӕ хур, нырма ног у, стӕй быдырмӕ мӕлӕты арӕх куынӕ цыди.
— Ӕмӕ дзы ды та цал хатты уыдтӕ?!
— Охх, нӕ лӕг, райдыдтай та! Мӕ бон куы уыд, уӕд хӕдзары никуы фӕбадтӕн. Ӕллӕх, ӕллӕх, афонмӕ мӕ дзултӕ басыгьдысты, пецы сӕ фӕуагътон.
— Марадз, рӕвдздӕр змӕл! Уӕрдон авдӕлон кӕнын хъӕуы, ӕнхъӕлмӕ йӕм кӕсынц.
Саучызг тагъд фӕзылд.
— Милуантӕ куы исой, уӕддӕр махӕй хуыздӕр нӕ цӕрдзысты, — йӕхицӕн дзурӕгау загъта зӕронд лӕг.
— Уый кӕмӕй зӕгъыс, нӕ лӕг?
— Хъазийӕ. Абон мын аппӕлыд, пенси, дам, мын рацыд.
— Акса-ма, мӕрды рох мыл бахӕцыд, чындз мын айфыццаг дзырдта, бабайы пенсийы тыххӕй, дам, къамисы уӕнгтимӕ баныхас кодтон.
— Нӕ чындзы ныхасмӕ дын куыннӕ байхъусдзысты!—мӕсты каст ӕм бакодта Цъӕхил.	"
— Зӕрдӕ йын бавӕрдтой. йӕ ныхас цӕуаг у.
Лӕг йӕ къух ауыгъта ӕмӕ та сӕ куыстмӕ февнӕлдтой. Саучызг къорыппы лӕууы, нартхор тӕскъмӕ ӕвгӕны, Цъӕхил та йӕ къутумӕ хӕссы.
Дуар ӕрбахостӕуыд. Стӕй кӕртмӕ
ӕрбахызт постхӕссӕг, ӕнӕдӕндаг Дзегыдӕ.
— Газеттӕ нын ӕрбахастай? — Дзегыдӕйы афарста Саучызг.
— Уӕ газеттӕ дӕр ӕмӕ уӕ пенси дӕр,— уӕрдоны цур ӕрлӕууыд постхӕс. сӕг.
— Цавӕр пенси? — йӕ цӕстытӕ цины ӕрттывд фӕкодтой Саучызгӕн.
— Цъӕхилы пенси.
— Мӕ пенси?! — фырцинӕй йӕ улӕфг фӕтагьддӕр Цъӕхилӕн ӕмӕ Дзегыдӕйы къухтӕй къӕркъӕраг ӕхцатӕ райста, йӕ къухы сӕ нылхъывта, йӕ цӕсгом ныррухс. Постхӕссӕгӕй куынӕ ӕфсӕрмы кодтаид, уӕд ӕстдӕсаздзыд лӕппуйау ӕркафыдаид.
— Амондджын пенси уын фӕуӕд!— дыууӕ зӕрондмӕ бакаст постхӕссӕг.
— Бузныг, мӕ хур, Дзегыдӕ!
Постх.ӕссӕг ацыд.
— Мадымайрӕмыстӕн, диссаджы адӕймаг у нӕ кӕстӕр чындз!—сдзырдта Саучызг.
— Диссаг нӕ, фӕлӕ ӕнахуыр сӕрӕн, йӕ рынтӕ йын ахӕрон! — загъта Цъӕхил дӕр.
БИРӔ АЗТЫ ФӔСТӔ
Ӕхсай фондз-ӕвдайаздзыд чысыл гуыбыргомау лӕг дыккаг бон йӕ уд хъары наумӕ бацӕуыныл. Знон райсом нау куыддӕр ӕрлӕууыд, афтӕ зӕронд лӕг пирсмӕ ӕввахс фегуырди. Бӕлӕсты аууонмӕ йӕхи байста ӕмӕ суанг фӕсӕмбисӕхсӕвмӕ йӕ бынатӕй нӕ фезмӕлыд. Нӕ хойраджы хъӕстӕ фӕци, нӕ доны. Йӕ хӕдзарыл стыр ӕнафонты сӕмбӕлд. Йӕ бинойнаг хуыссӕны рабадт ӕмӕ йӕ бафарста:
— Кӕм уыдтӕ? Ацы афонмӕ куы никуы баззайыс ӕддӕ!
Фӕлӕ уымӕн йӕ дзыхӕй уддзӕф не схауд. Ӕфсинмӕ иу дзагъул фӕкодта. йӕ шляпӕ стъолмӕ баппӕрста, йӕ дзаумӕттӕ раласта ӕмӕ йӕхи хуыссӕны ӕруагъта. Фӕлӕ йӕм хуыссӕг ӕмгӕрон нӕ цыд, йӕ цӕстыты разӕй нӕ хицӕн кодта Советон нау. Цыма йӕм-иу комкоммӕ ӕрбацӕйленк кодта.
Абон сӕударӕй фестади. Дыууӕ комдзаджы ӕнӕбары нынныхъуырдта ӕмӕ йӕ куыстмӕ рацыд. Йе 'мбӕлттӕн сӕфсон кодта, мӕхи ӕвзӕр ӕнкъарын, зӕгъгӕ. Ӕмӕ мӕнӕ лӕууы пирсы раз, науӕй йӕ цӕст нал исы. Матростӕ цыдӕртӕ архайынц. Уый бӕласы аууонӕй йӕхи не 'вдисы. Къӕхтыбынӕй ныуулӕфы. Иуахӕмы нал фӕлӕууыд, ныгъуылдтытӕ гӕнгӕ бандӕтты аууӕтты науы кӕронмӕ ацыди. Знӕт цӕстытӕй куы кӕдӕм фӕкӕсы, куы кӕдӕм. Палубӕйы исчи куы фӕзыпы, уӕд аджих вӕййы, йӕ рыст цӕстытӕ ӕрӕхгӕны, йӕ сӕр ӕруадзы ӕмӕ цавддурау фӕвӕййы. Хатгай йӕ дзых фӕллад, хуыссӕг хъуаг ивӕзт бакӕны ӕмӕ ӕнуд рыгӕйдзаг уӕлдӕф йӕ риуы дзаг сулӕфы. Дымгӕ хъазы, пальмӕты сыфтӕрты сыбар-сыбур райхъуысы, рог бапӕр-пӕр кӕпы Советон Паддзахадон тырыса.
Рӕстӕг цӕуы. Хур йӕ зынг цӕстӕй зӕхх судзы, дымгӕ денджызӕй кӕсаджы тӕф хӕссы.
Цалдӕр адӕймаджы наумӕ бацыдысты, советон кӕсагахсджытӕ сӕм сӕ мидбылты худынц, сӕ къухтӕ сын исынц, мидӕмӕ сӕ ахуыдтой, фӕаууон сты.
Зӕронд лӕг арф ныуулӕфыд, бӕла92
сыл йӕхи бауагъта. Иу-цалдӕр мипуты ма афтӕ алӕууыд, стӕй сабыргай пауырдӕм араст, трапмӕ куыд хӕстӕгдӕр цыди, афтӕ йӕ къахдзӕф ныссыидӕг. Ӕрлӕууыд, йӕ сӕр йӕ риуыл ӕруагъта ӕмӕ цавддурау баззад. Афтӕ ма цас фӕлӕууыдаид, чи зоны, фӕлӕ науӕй цыдӕр зарӕджы ныхӕстӕ райхъуысти ӕмӕ зӕронд йӕ сӕрыл схӕцыд, наумӕ ӕхсгӕ каст фӕкодта ӕмӕ фӕстӕмӕ разылд. Бӕлӕсты аууон бандопыл сбадт, йӕ сӕр бандоны фӕстӕмӕ ауадзӕныл ӕруагъта ӕмӕ йӕ шляпӕ зӕхмӕ ӕрхауд. Йӕ шляпӕ систа ӕмӕ йӕ бапдоныл ӕрӕвӕрдта, йӕхи нылхъывта, ныггуыбыр, цыма топпы нӕмыг йӕ ахсӕпы бауад, уыйау.
Адӕм науӕй ракалдысты. Зӕропд лӕг сыстад, цасдӕр трапырдӕм фӕкасти, къухмӕрзӕнӕй-иу йӕ пых асӕрфта. Нал сбадти. Бӕласмӕ йӕ сынӕг сарӕзта, ахӕцыд ыл, цыма йӕ быпдзарӕй афӕлдахинаг уыди. Йӕ ӕнцъылдныхыл хиды ӕртӕхтӕ уадысты, сыгътой йын йӕ хӕнкъуытӕ цӕсгом. Йӕ цӕстытӕ доны разылдысты, йӕ зӕрдӕйы цӕф фӕтагъддӕр. Цъусдуг ӕм афтӕ дӕр фӕкаст, цыма ныртӕккӕ йӕ къӕхтӕ йӕ быны фӕдыдагъ уыдзысты ӕмӕ ӕрхаудзӕн. Ӕмӕ уӕд йӕ риуы ӕгънӕджытӕ суагъта. Йӕ галстук тымбылтӕй йӕ дзыппы атъыста ӕмӕ та наумӕ акаст: цалдӕр адӕймаджы трапы цурмӕ фӕцӕуынц.
— Цы-фӕнды дӕр уӕд,—сдзырдта уый бынӕттон ӕвзагыл ӕмӕ адӕмы фӕдыл бацыд. Трапыл йӕ къах ӕрӕвӕрдта ӕмӕ, цыма донмӕ ныххауынӕй тӕрсы, уыйау лееры ӕнцӕйтты хъавгӕ наумӕ бахызт. Палубӕйы ӕрлӕууыд ӕмӕ адӕмыл йӕ цӕст ахаста. Йӕ бакомкоммӕ фӕрсӕйфӕрстӕм лӕууынц капитаны хӕдивӕг ӕмӕ штурмӕн.
— Советон нау, уырыссаг адӕм,— сдзырдта зӕронд лӕг уырыссагау, сабыргай тырысайы цурмӕ бацыд, йӕ кӕроныл ын ӕрхӕцыд ӕмӕ йӕ йӕ рнзгӕ былтӕм бахаста. Дымгӕ йӕм фыдӕнӕнгӕнӕгау фӕлӕбурдта ӕмӕ йын ӕй йӕ къухтӕй атыдта. Уый мӕрдджынау лӕугӕйӕ баззад, йӕ къухтӕ ӕруагъта. Йӕ цӕссыгтӕ нал урӕдта ӕмӕ цӕсгомыл ӕнӕфсӕрмӕй уадысты. Йӕ къӕхты бынмӕ ныккаст, афтӕмӕй загъта:
— Ӕз дӕр уырыссаг уыдтӕн.
— Уырыссаг? Уый та куыд? — бакаст ӕм штурмӕн.
— Уырыссаг,— ныууынӕргъыдта уый, йӕ улӕфӕнтӕ ахгӕдтой ӕмӕ йӕ боп дзурын нал баци.
— Ӕз алцыдӕр зонын, мацы мын дзурут, мацӕмӕй мӕ фӕрсут,— лӕгӕн йӕ ныхас йӕ хъуыры фӕбадт, йӕ цӕссыгтӕ ноджы тынгдӕр фемӕхстысты.— Зонын: Советон бӕстӕ у тӕккӕ тыхджындӕр. Зонын ӕппӕт дӕр,— зӕропдӕп йӕ къухтӕ ӕрбатымбыл сты, размӕ акъахдзӕф кодта.— Ӕз зонын, уӕларвмӕ кӕй тӕхут, уый дӕр.— Лӕг йӕ къухмӕрзӕн систа ӕмӕ йӕ цӕссыгтӕ асӕрфта.
Капитаны хӕдивӕг ӕмӕ штурмӕн кӕрӕдзимӕ бакастысты.
— Ӕмӕ...— цыдӕр зӕгъынмӕ хъавыд штурмӕн, фӕлӕ йын уый йӕ ныхас ӕрдӕгыл фескъуыдта.
— Мацӕмӕй мӕ фӕрсут,— ӕмӕ сабыргай ринды цурмӕ бацыд, йӕ къухтӕ йыл ӕруагъта, йӕ риумӕ йӕ хъӕбысгӕнӕгау ӕрбалхъывта:
— Уӕд ӕндӕр уыдис Уӕрӕсе,— сдзырдта зӕронд лӕмӕгъ хъӕлӕсы уагӕй ӕмӕ мидӕмӕ бахызт, алырдӕм цымыдисӕй кӕсы. Кают-компанийы дуар бакодта. Стъолыл — дидинджытӕ ӕвӕрд. Йӕ цӕсгом фӕрухс, бавнӕлдта сӕм ӕмӕ загъта:
— Дидииджытӕ. — Фӕлӕ зӕронды цӕсгомы рухс бирӕ нӕ ахаста, йӕ цӕстытӕ та доны разылдысты. Дидинджытӕ кӕм сагъд уыдысты, уыцы зӕххӕй йӕ армы систа ӕмӕ йӕм ныккаст, цыма сызгъӕрин ссардта, уыйау.
— Уырыссаг зӕхх! — йӕ сӕр банкъуыста ӕмӕ фӕстӕмӕ рацыд.
Капитан — асӕй рӕстӕмбис, схъӕлфындз сырхдзӕсгом, цыдаид ыл ӕхсай азы бӕрц,— Науы фындзӕй сакъадахмӕ касти. Зӕронды куы ауыдта, уӕд ӕм кӕсыныл фӕци. Стӕй фемдзаст сты. Кӕрӕдзийӕ сӕ цӕстытӕ нал исынц. Зӕронды буар уазал риз кодта. Йӕ цӕстытӕиу атартӕ сты, ӕмӕ-иу ницыуал ауыдта, цыдӕр мигъ-иу сыл ныббадти. Капитаны сӕрыхъуынтӕ арц сбадтысты, йӕхиуыл нал ӕууӕнды. Ау, уый та куыд? Зӕронд акъахдзӕф кодта, фезмӕлыд капитан дӕр, ӕмӕ дыууӕ лӕджы кӕрӕдзимӕ уӕззау къахдзӕфтӕ кӕнгӕ бацыдысты.
— АндрейР — сдзырдта зӕронд ӕмӕ йӕ лӕмӕгъ къухтӕ капитаныл ӕрбатыхстысты.
— Вася! — ныттыхст ыл капитан дӕр.
— Андрей! — йе 'нӕхъару къухтӕй йӕ ноджы тынгдӕр ӕрбалхъывта зӕронд.
— Вася! Вася?
— Андрей!
Иу-цасдӕр афтӕ фӕлӕууыдысты, стӕй кӕрӕдзимӕ бакастысты. Зӕронд йӕ сӕр
дӕлӕмӕ ӕруагъта. Капитан ын йе уӕхскыл йӕ къух ӕрӕвӕрдта ӕмӕ загъта: — Ам дӕ?
— Ам.
7 Кӕстӕр чындз
— Цӕуылнӕ цӕуыс нӕхи бӕстӕмӕ? Цом иумӕ.
Васили йӕ сӕр банкъуыста, нӕ, зӕгъгӕ, ӕмӕ фӕстӕмӕ акъахдзӕф кодта, йӕ цӕссыгтӕ та йӕ рустыл ӕруадысты.
— Вася, фӕлӕуу-ма,— сдзырдта капитан.
Фӕлӕ зӕронд ницы хъусы, ницы уыны, фӕстӕмӕ-фӕстӕмӕ цӕуы, хатгай фӕцуды. Трапӕй ахызт, бӕласы цур ӕрлӕууыд. Бӕласы зӕигыл йӕхи бауагъта ӕмӕ иу-цасдӕр нал сызмӕлыд. Стӕй бӕлӕсты ӕхсӕпты, цыма искӕмӕй тӕрсы, уыйау хӕдзӕрттырдӕм атындзыдта. Капитап йӕ фӕстӕ кӕсгӕйӕ баззад.
Ӕртыккаг бон дӕр та ӕнкъард ӕмӕ фӕлмӕст хуызӕй пирсы цурмӕ ӕрбацыд Васили. Иӕ шляпӕ систа ӕмӕ наумӕ нымдзаст и. Нау фезмӕлыд, дон йӕ быны сфӕйлыдта. Фезмӕлыд зӕронд дӕр, размӕ акъахдзӕф кодта. Нау пирсӕй цы уысм ахицӕп, уӕд ауыдта капитаны. Фемдзаст сты. Йӕ шляпӕ систа ӕмӕ йӕ пауы фӕдыл тилы. Цыма науы фӕстӕ цӕуынмӕ хъавы, уыйау къорд къахдзӕфы акодта. Йӕ шляпӕ йӕ къухӕй ӕрхауд ӕмӕ пирсы атылди. Йе уӕнгтӕ ӕрызгъӕлдысты, йӕ зӕпгтӕ йӕ нал бау-
рӕдтой ӕмӕ ӕрхауди, йӕ къухыфыдтӕм дӕидагӕй февнӕлдта.
Капитан пирсӕй йӕ цӕст нал исы, йӕ зӕрдӕ суынгӕг. Штурмӕн ӕмӕ йе 'ххуысгӕнӕг — йӕ цуры. Никӕд ма йӕ федтой ахӕм сагъӕсхуызӕй.
Нау тындзы размӕ, тагъдӕй-тагъддӕр, дардӕй-дарддӕр, йӕ ных сарӕзта Райгуырӕн бӕстӕмӕ. Океаны уылӕнтӕ кӕрӕдзийы сурынц.
Нау адард, пирсы адӕм нал зынынц, уӕддӕр ма капитан лӕууы йӕ мидбынат. Йӕ цӕстытӕ доны зилынц. Штурмӕп ӕмӕ йе 'ххуысгӕнӕгмӕ бакаст, йӕ цӕстытӕ асӕрфта ӕмӕ загъта:
— Уый мӕ фыды ӕфсымӕры лӕппу уыди. Мидхӕсты рӕстӕг фӕхицӕнтӕ стӕм. Ӕгас ӕнхъӕл ын нал уыдтӕн...
ӔБӔРӔГ ХЪӔБАТЫР
Лцы радзырдӕй арын, Фыдыбӕс■ тӕйы Стыр хӕсты нӕ Райгуырӕн бӕстӕйы сӕрвӕлтау ӕбӕрӕгӕй чи фесӕфт, уыдоны ном.
Петр Андреевич, ныллӕджытӕ, гӕмӕхсӕр, хӕрзхуызтӕарӕзт лӕг, историон наукӕты кандидат, йӕ дӕларм урс гӕххӕтты цыдӕр тыхт, афтӕмӕй асинтыл схызт ӕмӕ йе ’мбал, медицинон наукӕты доктор, скульптор Михаил Васильевичы фатеры дуары цур ӕрлӕууыд. Иу цъусдуг афӕстиат, стӕй ӕнӕ бахойгӕйӕ мидӕмӕ бахызт. Мнхаил Васильевич, хӕнкъуытӕцӕсгом, урссӕр, бӕрзонд, бӕзӕрхыг лӕг, йӕ кӕсӕнцӕстытӕ йӕ къухы, афтӕмӕй стъолы фарсмӕ цавӕрдӕр чиныг каст. Йӕ тамакойы фӕздӕг йӕ сӕрмӕ донгъуыз зӕлдагау фӕйнӕрдӕм сындӕггай лӕбырди. Ӕртхутӕгдон дымд бапъирозтӕй байдзаг. Стъолыл уыди чингуытӕ, ног газеттӕ ӕмӕ журналтӕ, ӕрдӕг коид статуя, цыдӕр гӕххӕттытӕ ӕмӕ зынаргъ черпиладон.
Михаил Васильевич дуары хъӕрмӕ йӕ кӕсып фӕуагъта ӕмӕ ӕрбацӕуӕджырдӕм разылд-
— О-о, Петр,—фестадМихаил Васильевич ӕмӕ йе 'рдхорды къух райста,— Каед ӕрхӕццӕ дӕ, куыд уыд дӕ балц?
— Хорз,— цыбыр дзуапп радта Петр Андреевич ӕмӕ диваныл йӕхи ӕруагъта, Михаил Васильевичмӕ бакаст ӕмӕ ма загъта:—Хъӕздыг истори ис Кавказы адӕмтӕн, тынг хъӕздыг, фӕлӕ ахуыргӕндты нырма бирӕ бафыдӕбон кӕнып хъӕуы уыдоны рагон цард базоныныл.
— Уӕлдайдӕр та археологты ӕмӕ историкты,— йе 'рдхорды фарсмӕ диваныл ӕрбадт скульптор.
Петр Андреевич ницы сдзырдта, афтӕмӕй гӕххӕтты тыхтон райхӕлдта.
— Уый дын циу? — фӕдис кодта Михаил Васильевич.
— Сӕрыкъуыдыр,— сыстад археолог ӕмӕ йӕ стъолыл ӕрӕвӕрдта.
— Ӕмӕ йӕ кӕцӕй ӕрхастай, цы дзы кӕныс?
— Ирыстонӕй,—арф ныуулӕфыд Петр Андреевич ӕмӕ сӕрыкъуыдырмӕ бакаст.
—. Мӕ экспедициимӕ ӕрхызтыстӕм иу обауы раз ӕмӕ сихор скӕиӕм, зӕгъгӕ, нӕхи ӕруагътам. Обауӕн йӕ бынмӕ иу километр дӕлдӕр хъӕу. Нӕ алыварс дидинӕгджыи кӕрдӕгӕй уыгӕрдӕн уыди гауызау рӕсугъд. Дидинджыты адджып тӕф фындзыл ӕмбӕлд. Чысыл фалдӕр цалдӕр сывӕллоны иу гӕлӕбуйы фӕстӕ ратӕх-батӕх кодтой. Сӕ цъӕхснаг худт хъуыст. Ӕз мӕ къухтӕ мӕ нывӕрзӕпы бакодтон ӕмӕ арвмӕ кастӕн, фӕлӕ мӕ бон нӕ бацис ӕнцад хуыссын ӕмӕ сыстадтӕн. Дидинджытӕ тонгӕ обауы сӕрмӕ схызтӕн. Обауы астӕу зади стыр ӕхсынцъы бӕлас. Ӕз йӕ цурмӕ бацыдтӕн. Бӕласы бын разыпд зӕропд ингӕн хиконд дурын цыртимӕ. Цыртыл сартӕй къахт стыр дамгъӕтӕй фыст:
«Ацы ингӕны ныгӕд ис ӕбӕрӕг уырыссаг хъӕбатыр.
1942 аз».
«Цымӕ чи уыд, цавӕр хъӕбатырдзинад равдыста?» — ингӕнмӕ кӕсгӕ хъуыды кодтон. Мӕн бафӕндыд уый тыххӕй исты базонын ӕмӕ хъӕумӕ ацыдтӕн. Хъӕугӕрон уынджы райдзаст агъуысты цур стыр ӕнгуз бӕласы бын бадгӕ баййӕфтон урсзачъе, къуылых зӕроид лӕджы. Ӕз ӕм бацыдтӕн. Уый сыстад, мӕ къух мын райста. Аныхӕстӕ кодтам, стӕй йын бамбарын кодтон мӕ цыды
сӕр. Зӕронд лӕг мӕм ӕрбакаст ӕмӕ загъта:
— Уыцы лӕппуйы хорз зыдтон ӕз. Мидӕмӕ, махмӕ уазӕг уынджы нӕ фӕлӕууы,— зӕгъгӕ, зӕронд лӕг мӕ разӕй хӕдзармӕ бацыд. Ӕрбадтыстӕм ӕртыкъахыг тымбыл стъолы цур. Зӕронд лӕджы ус, ныллӕджытӕ, хӕрзконд сылгоймаг, фынг ацӕттӕ кодта. Хӕдзары хицау дыууӕ агуывзӕйы арахъхъ рауагъта, сыстад ӕмӕ загъта:
— Ахӕм амонд нӕ уӕд, ӕмӕ сабитӕ хӕст куыд нӕ зоной, ӕбӕрӕг хъӕбатырты ипгӕнтӕ куыд нӕ агурой...— Зӕроид лӕг ныхъхъус, ӕрӕнкъард, стӕй дарддӕр дзырдта:— Мӕнӕн дӕр мӕ дыууӕ фырты кӕмдӕр ӕбӕрӕгӕй фесӕфтысты.— Йӕ цӕссыгтӕ иал баурӕдта ӕмӕ йӕ рустыл ӕртылдысты, фӕлӕ йӕхи фӕхъӕддых кодта, агуывзӕ бӕрзонд систа ӕмӕ ризгӕ хъӕлӕсӕй загъта:
— Цӕй, ацы нуазӕнтӕй ссарӕм, хӕсты нӕ зӕххы сӕрвӕлтау ӕбӕрӕгӕй чи фесӕфт, уыдоны ном.
Сидт анызтам. Зӕронд лӕг арф ныуулӕфыд ӕмӕ дзурын райдыдта:
— Уыцы лӕппуйы хорз хъуыды кӕнын. Махмӕ ӕрбафтыд иу фӕззыгон уазал изӕр, уыди ӕнӕдаст, скъуыдтӕ дзаумӕтты. Куыд дзырдтой, афтӕмӕй йӕм гӕххӕттытӕ иӕ разынд ӕмӕ йыл нӕ хицауад не 'ууӕндыдысты, рафӕрс-бафӕрс ӕй кодтой. Цалдӕр сахаты нӕ хицауы мусонгӕй нӕ рацыд, цӕуыл дзырдтой,— хуыцау сӕ зонӕг. Лӕппу фӕсӕмбисӕхсӕв дыууӕ партизанимӕ хъӕумӕ хид халынмӕ ацыд. Нӕ йӕ уадзынвӕнд кодтой, фӕлӕ уый загъта:
— Ауадзут мӕ, ӕз сӕ хъуамӕ мӕ маст райсон!
Йӕ дӕндӕгты къӕс-къӕс цыд, йӕ цӕстытӕ мӕсты ӕрттывд кодтой. Боныцъӕхтыл схӕццӕ сты фӕстӕмӕ. Хид фехӕлдтой. Уый никӕмӕ ницы дзырдта, мусонджы мӕсты рацу-бацу кодта. Сихор афон нӕм нӕ хицау ӕрбацыд ӕмӕ загъта:
— Абон немыц се скъладмӕ ӕрбаластой ног хӕцӕпгӕрзтӕ, сӕхи цӕттӕ кӕ. нынц, не 'фсӕдты ныхмӕ ныббырсынмӕ. Бардзырд райстам, скълад фехалут, зӕгъгӕ. Ахсӕвӕй йын дарддӕрмӕ уадзӕн нӕй. Чи цӕуы барвӕндӕй?
Ӕз размӕ рацыдтӕн.
— Ӕз дӕр,— нӕ хицаумӕ бакаст уыцы лӕппу ӕмӕ мӕ цуры ӕрлӕууыд. Ӕмӕ нӕ дыууӕйы арвыста. Цыдыстӕм фӕрсӕй-фӕрстӕм. Уый ницы дзырдта. Ӕвӕццӕгӕн, удыхъӕдӕй уыд мадзура. Хъӕугӕронмӕ куы ныххӕццӕ стӕм, уӕд ын немыцы скълад бацамыдтон. Уый ахъуыды кодта, йӕ грапаттӕм ӕркаст ӕмӕ загъта:
— Ды ам лӕуу, ӕз фехалдзынӕи скълад. Мыййаг ӕрӕгмӕ куы зынон, уӕд-иу ацу.
— Уый та куыд? — фӕтарстӕн ӕз, кӕд знӕгтӕй у ӕмӕ мыл хинӕй цӕуы, зӕгъгӕ. Мӕ дамбацайыл мӕ къух ӕруагътон. Уый ныккӕрзыдта, тар ӕрфыгӕй мӕм ӕрбакаст ӕмӕ фырмӕстӕй къӕзгӕйӕ загъта:
— Ӕз коммунист дӕн,— ӕмӕ ацыд. Ӕз йӕ фӕдыл кӕсгӕ баззадтӕн. Цы хъӕлӕсыуагӕй загъта «ӕз коммунист дӕн», уымӕ гӕсгӕ йыл мӕ бон нал баци нӕ баууӕндын. Фӕлӕ ма мӕхи ӕфхӕрдтон, иунӕгӕй йӕ кӕй ауагътон, уый тыххӕй.
Цас рацыдаид — дыууӕ ӕви ӕртӕ сахаты,— чи зоны, фӕлӕ ӕваст хъӕугӕрон ныррухс, фӕцыд тыхджын гуыпп: скълад срӕмыгъта. Ӕз ӕм Бонвӕропы скастмӕ ӕнхъӕлмӕ фӕкастӕн, стӕй рацыдтӕн. Боныцъӕхтыл уый дӕр фӕзынд. Ӕз йӕ размӕ рауадтӕн. Уый бӕхӕй ӕргӕпп кодта, йӕ барцыл ын йӕ къухтӕ ӕрхаста ӕмӕ загъта:
— Тынг ӕмбаргӕ у. Хъӕды фӕдзӕгъӕл дӕн. Фӕндаг куы нал зыдтон, уӕд бӕхы йӕхи бар ауагътон ӕмӕ, кӕсыс, схӕццӕ мӕ кодта.
Лӕппу саргь систа ӕмӕ мусонгмӕ бацыд.
Дыккаг бон нӕ отряд уагъта йӕ фӕллад. Лӕппу фыццагау никӕмӕ ницы дзырдта. Мадзурайӕ къуымы бадт ӕмӕ цыдӕр зӕронд газеты каст. Иу афон сыстад ӕмӕ загъта:
— Удхортӕ, зӕххыл арт ӕфтауынц, марынц адӕмы, сабиты,— мӕсты улӕфт скодта лӕппу ӕмӕ та ӕнцад сбадт,— Ӕвӕццӕгӕи, дӕхӕдӕг зондзынӕ, партизанты цард куыд ӕнӕнцой у, уый. Гъемӕ та уыцы изӕр райстам ног бардзырд. Немыц се штаб ӕндӕр ранмӕ ивтой, ӕмӕ сын базонын хъуыд сӕ ног быпат. Ацы хатт нӕ командир дӕр загъта, ног лӕппу йӕ фӕллад суадзӕд, зӕгъгӕ. Фӕлӕ кӕм! Йемӕ дыууӕ партизаны ӕмӕ уый ацыдысты. Хъӕумӕ ныццыдысты, фӕлӕ сӕ немыцы хъалагъуртӕ бафиппайдтой, ӕмӕ кӕрӕдзийы ӕхсын райдыдтой. Немыцӕгтӕй ӕртӕ фӕмард. Фӕмард нӕ партизантӕй дӕр иу, иннӕ куыддӕртӕй ралыгъд, фӕлӕ лӕппу уӕззау цӕф фӕци, афтӕмӕй немыцы къухмӕ бахауд. Алы фыдмитӕ йын кодтой, цӕмӕй партизантӕ кӕм сты, уый бацамыдтаид. Фӕлӕ лӕппу ницы зӕгъдзӕн, уый куы базыдтой, уӕд хъӕубӕсты адӕмы обауы цурмӕ ӕрӕмбырд кодтой ӕмӕ йӕ ӕрцауыгътой. Мах ыл тынг хъыг фӕкодтам. Немӕ ӕртӕ бопы дӕр нӕ.ацард, йӕ ном, йӕ мыггаг дӕр ын пичи базыдта нӕ хицау йедтӕмӕ ӕмӕ уый дӕр дыууӕ боны фӕстӕ фӕмард. Хъӕубӕстӕ лӕппуйӕн обауы сӕр ингӕн скъахтой ӕмӕ йӕ баныгӕдтой, йӕ цуры йын бӕлас ныссагътой, хуымӕтӕджы дурып цырт ын скодтой...— Зӕрогнд лӕг ныссабыр, арф ныуулӕфыд ӕмӕ загъта:— Ахӕм хъӕбатыртӕ фылдӕр кады аккаг сты, фӕлӕ...
— Ӕцӕгӕй дӕр,— йӕ пыхас ын фескъуыдтон ӕз, мӕ зӕрдыл ӕрбалӕууыдтӕ ды.— Мӕнӕн ис иу зонгӕ, уый сӕрыкъуыдыртӕм гӕсгӕ кӕны бюсттӕ. Чи уыд, уый базонӕн уаид.
— Хорз хъуыды, тынг хорз хъуыды!— зӕронд лӕгӕн йӕ цӕсгом фӕрухс.—Уадз ӕмӕ адӕм зонӕнт, кӕй нӕ ис ӕбӕрӕг, ӕпӕном хъӕбатыртӕ.
Петр Андреевич йе 'мбалмӕ бакаст.
— Хъӕубӕстӕй бирӕтӕн ӕхсызгон уыди, иу-цалдӕрӕн та хъыг уыди, мӕрдты ӕнцад цӕуылпӕ уадзут, зӕгъгӕ. Фӕлӕ ӕз мӕхи фӕндыл ацыдтӕн. Дӕуыл мӕ зӕрдӕ даргӕйӕ, сӕрыкъуыдыр мемӕ рахастон.
Археолог ныхъхъус. Ӕнхъӕлмӕ каст, Михаил Васильевич цы зӕгъдзӕн, уымӕ. Фӕлӕ уый иу-цасдӕр ницы сдзырдта, дард кӕдӕмдӕр пыджджих. Ӕвӕццӕгӕн ӕй йӕ хъуыдытӕ ахастой хӕсты азтӕм, операцигӕнӕн уатмӕ. Цал ӕмӕ цал хӕстоны байста мӕлӕты къухтӕй. Ӕвӕццӕгӕн, йӕ цӕстытыл ауад йӕ лӕппу, Ленинграды блокадӕ. Уый блокадӕйы рӕстӕг нӕ фӕци Ленинграды, фӕлӕ зоны ӕппӕт дӕр. Уым уӕд ӕххормаг ӕмӕ уазалӕй амард йӕ ус. О, хӕст, хӕст! Цӕйбӕрц хъӕдгӕмттӕ ныууагътай дӕ фӕстӕ! Чи ферох кӕндзӕн уыдон?
Михаил Васильевич сӕрыкъуыдыр систа.
— Ӕмӕ цы кӕны,— ӕнкъардӕй загъта уый.— Бацархайдзынӕн, йӕ бынмӕ йын ныффысдзыпӕп «Ӕбӕрӕг хъӕбатыр», ӕмӕ йӕ музейӕн ратдзыстӕм. Зӕронд лӕджы загъдау, уадз ӕмӕ йӕ адӕм зоной. Уадз, кӕсӕд адӕммӕ, кӕсӕнт ӕм адӕм. Бацархайдзынӕн, Петр Андреевич!1 Нӕ фӕрӕдыдтӕ, кӕй йӕ рахастай, уымӕй... Ӕбӕрӕг хъӕбатыр...
— Ӕз дыл мӕ зӕрдӕ дардтон, Михаил Васильевич. Хъуамӕ нӕ хъӕбатыр патриоттӕ ӕнустӕм цӕрой,— зӕгъта археолог ӕмӕ ацыд.
ф
Михаил Васильевич бюст кӕнын райдыдта. Афтӕ зӕрдиагӕй архайдта ӕмӕ дзы ферох сты йӕ иннӕ куыстытӕ.
Цӕмӕдӕр гӕсгӕ йӕ фӕндыд уый тагъддӕр саразыи. Цас фылдӕр ыл куыста, уыйас йӕ зӕрдӕмӕ арфдӕр цыд, цыдӕр адджын ын фӕци. Сӕры ныв бопӕй-бонмӕ йӕ хуыз ӕвдыста ӕмӕ скульптормӕ цыдӕр зонгӕ кӕсын райдыдта. Цыма йӕ кӕмдӕр федта... Йӕ ныхы ӕвӕрд, йӕ роцъо, йӕ фыпдз, йӕ цӕсгом... Йӕ фырт йӕ зӕрдыл ӕрбалӕууы. Михаил Васильевичмӕ афтӕ кӕсы, ӕмӕ ныр цалдӕр боны йӕхимидӕг тыхсы. Йӕ хъӕбулы сурӕт йӕ цӕстытӕй нал хицӕн кӕны. Хуыссӕг ӕм хӕстӕг нал цӕуы, мидӕггаг дзаумӕтты рабадти, талынджы стъолы уӕлӕ ног бюстмӕ кӕсы. Къулӕй сахаты цъыкк-цъыкк зӕрдӕйы цӕфау хъуысы, чысылдӕр фатӕг бахӕццӕ ӕртӕмӕ. Михаил Васильевич арф ныуулӕфыд, сӕры алы хъуыдытӕ змӕст доиау уайынц. Сынтӕгӕй рахызт ӕмӕ сӕрыкъуыдырмӕ бакъахдзӕф кодта, фӕлӕ йӕ боп цӕуын нал бацис ӕмӕ сынтӕджы
къухыл фӕхӕцыд, джихӕй ныккаст бюстмӕ, стӕй ӕваст сындӕг сдзырдта:
— Мӕ фырт!
Иӕ цӕстытӕ доны разылдысты, йӕ сӕрыхъуыптӕ ӕркалдысты ныхыл, уазал риз кӕны. Йӕхи ӕруагъта сынтӕджы ӕмӕ йӕ йӕ хъуыдытӕ ахастой дард кӕдӕмдӕр. Цӕстытыл ахъазыд бинонты рӕсугъд цард хӕсты размӕ, уӕззау зын азтӕ, йӕ иунӕг лӕппу... Афтӕмӕй йыл ӕрбабон. Уынгӕй цӕуы трамвайты, машинӕты, адӕмы уынӕр. Радиокоментатор дзуры Хурныгуылӕн Германы ӕвирхъау фӕндты тыххӕй, фӕлӕ Михаил Васильевич ницы хъусы, пицы уыны, йӕ фырты сурӕт йедтӕмӕРудзынгӕй хуры тынтӕ сӕхи ӕрбаивӕзтой ӕмӕ бюстыл андзӕвыдысты. Ӕлыгӕй арӕзт лӕппуйы сӕр. Кӕсы дард кӕдӕмдӕр. Цыма ныртӕккӕ цыдӕр зӕгъдзӕн. Тӕхуды скульптурӕтӕ ӕгас куы кӕниккой! Уӕд цӕйбӕрц ногдзинӕдтӕ байгом уаид зӕххыл! Ацы бюст дӕр Михаилырдӕм разилид ӕмӕ йыл ныттыхсид, мӕ фыд, зӕгъгӕ. Радзурид йӕ хӕстон хабӕрттӕ, йӕ фӕстаг разведкӕ; немыцаг дӕлбулкъоны не 'фсӕдтӕм куыд ӕрбатардта; йӕ цалдӕр ӕмбалимӕ уацары куыд бахауд; куыд сӕ фӕцӕй ластой Германмӕ, фӕлӕ, цард кӕнӕ мӕлӕт, зӕгъгӕ, талынджы вагоны рудзынгӕй куыд агӕпп ласта донмӕ, уазал уылӕнтимӕ куыд бацыд тохы, дон ын куыд аласта йӕ партбилет ӕмӕ йӕ гӕххӕттытӕ; партизантӕм куыд бафтыд; куыд ӕй ӕрцауыгътой фашисттӕ...
Къулӕй ӕнӕрынцойӕ хъуысы сахаты цъыкк-цъыкк. Уат байдзаг сӕууон хуры тынтӕй. Михаил Васильевич цӕф салдатау тыхулӕфт кӕны. Дуар цыма хостой... Дуар ӕрбайгом, ӕмӕ уатмӕ ӕрбахызт Петр Андреевич. Иӕ хӕлары раз ӕрлӕууыд ӕмӕ загъта:
— Дӕ райсом хорз, Васильевич! Райхъал дӕ кодтон, ӕнхъӕлдӕн.
Фӕлӕ йӕм хӕдзары хицау ницы сдзырдта, цавддурау лӕууыд.
Петр Андреевич стъолыл ног бюстмӕ фӕкомкоммӕ:
— Сарӕзтай йӕ? Мӕлӕты хӕрзконд лӕппу уыд. Цымӕ чи у?
— Мӕ фырт, мӕ фырт у уый?—сдзырдта хӕкъуырцгӕнгӕ скульптор, йӕ хъӕбысмӕ йӕ удӕгасау систа, йӕ цӕссыгтӕ йыл ӕрызгъӕлдысты. 1941 азы хӕстмӕ куы цыд, уӕддӕр ыл афтӕ ныттыхст, афтӕ йӕ нал уагъта йӕ хъӕбысӕй.
8 Кӕстӕр чындз
808? НӔ!..
I
Ӕмбал редактор! Дыууӕ азы размӕ уӕ газеты кастӕн иу фыссӕджы писмо. Ныхас дзы рауади, Атлантикон океаны чи ӕрцыди, ахӕм диссаджы хабарыл. Цӕвиттон, дыууӕ уарзӕгой адӕймаджы бахаудысты цъысымы.
Ӕз дыууӕ азы дӕргъы архайдтон хабар базоныныл, хъусын кодтон мыхуыры, фӕлӕ ницы рабӕрӕг. Ӕмӕ мӕ зӕрды ӕрӕфтыди...
Фӕлӕ уал мӕ раздӕр радзурын фӕнды, дард Атлантикӕйы ӕмбисӕхсӕв цы ’рцыди, уый.
Ӕз-иу арӕх бауадтӕн радиорубкӕмӕ мӕ зонгӕ радист Хейнемӕ. Уыцы хатт Хейнемӕ бацыдтӕн фӕсӕмбисӕхсӕвты. Ӕнӕрынцойӕ хъуыст морзянкӕйы къуырцц-къуырцц. Ӕваст морзянкӕйы хъӕлӕс фескъуыд. Иу стыф никӕцӕй уал 114
цыди. Уый ралӕууыд ӕдзӕм минутты рад. Уыцы цъусдуг сӕ ныхас ӕрдӕгыл фескъуынынц ӕппӕт дунейы науты ӕмӕ денджызы цур радиостанцӕтӕ. Урӕд ӕрцӕуынц цы-фӕнды ӕвӕстиат хъусынгӕнинӕгтӕ дӕр. Ӕдзӕм минутты тыххӕй бадзырд сарӕзтой дунейы сӕдӕ паддзахады. Алы сахат дӕр бӕлвырд рӕстӕг эфир вӕййы сыгъдӕг, ӕнӕ уынӕр. Уыцы минутты дунейы наутӕ ӕмӕ денджызы цур радиостанцӕтӕ фӕархайынц, сӕфты сигналтӕ кӕцӕй цӕуынц, уый базоныныл. Эфирмӕ рацӕуыны бар вӕййы ӕрмӕстдӕр, фыдбылызы чи бахауы, уыцы наутӕн. Уыдон фӕдӕттынц сӕфты сигнал ...	... — (808) Бадзырд
чи фехалы, уый ӕрцӕуы карз ӕфхӕрд.
Фыццӕгӕм сахатӕй фондз ӕмӕ дыууиссӕдз минуты рауади. Ӕз мӕхи сцӕттӕ кодтон сӕфты сигнал 808 размӕйы дыууадӕс тарст тирейы фехъусынмӕ. Иу сыбыртт хъус нӕ ахсы. Рауади ма иу минут ӕмӕ ӕваст дыууадӕс тарст тирейы бӕсты райхъуыст морзянкӕйы къуырццкъуырцц. Радист сӕ тагъд-тагъд афыста ӕмӕ мын бакаст дунемӕ ӕрвыст дзырдты:
«Уый рӕдыд у, Мария! Хъусыс мӕ, Мария, уый рӕдыд у, ӕз уарзын дӕу!1».
Мах цавддуртау баззадыстӕм. Ӕдзӕм минутты рӕстӕг ахӕм ныхӕстӕ загъдӕуӕд! Хъуыдыты аныгъуылдыстӕм. Ӕвӕццӕгӕн, Мария кусы науы, кӕнӕ денджызы цур радиостанцӕйы. Бӕлвырд у: радист йӕ риуы хӕссы ӕнӕкӕрон уарзондзинад, ӕндӕр дзӕгъӕл хуымӕтӕджы кӕм фехӕлдтаид дунеон бардзырд. Уый хорз ӕмбӕрста, куы йӕ базоной, уӕд карз ӕфхӕрд кӕй ӕрцӕудзӕн. Ӕрмӕст дӕр стыр хъуыддаджы сӕрвӕлтау ахизӕн ис ахӕм закъоны сӕрты.
Ӕнхъӕл уыдтӕн, хабар рабӕрӕг уыдзӕн, уымӕн ӕмӕ Женевӕйы ӕппынӕдзух дӕр хъусынц сӕфты сигналтӕм. Фӕлӕ фӕфыдӕнхъӕл дӕн. Чи зоны, сигналтӕм дзӕбӕх нӕ байхъуыстой, йе сӕ фенхъӕлдтой сӕфты сигналтӕ, уымӕн ӕмӕ сӕфти уарзондзинад.
Цы-фӕнды дӕр уӕд, нал сбӕрӕг уыдзӕн. Хорз уаид конкурс саразын хуыздӕр радзырд ныффыссыныл ахӕм ныхӕстимӕ: «Уый рӕдыд у, Мария, уый рӕдыд у, ӕз уарзын дӕу!».
Ӕмбал редактор! Фыссӕджы фӕндоныл сразы стут сымах ӕмӕ уӕм дыууӕ ӕви ӕртӕ къуырийы фӕстӕ ӕрбарвыстой фыццаг радзырд. Уый фӕстӕ ма райстат авд ӕмӕ ссӕдз къухфысты. Радзырдтӕй сӕ фылдӕр мӕ зӕрдӕмӕ фӕцыдысты. Фӕлӕ сӕ уӕддӕр никӕй къухы бафтыд, денджызау ӕнӕкӕрон, уалдзыгон уардиау рӕсугъд, суадонау сыгъдӕг уарзондзинад равдисын. Уӕвгӕ уымӕн радзурӕн дӕр нӕй. Цы-фӕнды фӕлтӕрдджын фыссӕг дӕр цы нӕ баикъара, цы нӕ фена, уый равдисын йӕ бон нӕ бауыдзӕн.
Цӕвиттон, бӕллӕхтӕ аразӕг ӕз уыдтӕн. Мӕн ӕмӕ Марияйы уарзондзинадыл фыстой радзырдтӕ.
Ӕмбал редактор!* Цалдӕр сахаты фӕлӕууыдтӕн арӕндоны дуармӕ, ме 'взаг лӕгъстӕ кӕнынӕй баихсыд, фӕлӕ мӕ къӕсӕрӕй мидӕгдӕр нӕ бауагътой.
— Рудзынгӕй мӕм уӕддӕр куы ракӕсид.
— Нӕй йын гӕнӕн,— бахудт медицинон хо.
— Исты тӕссаг ын у?
— Дӕ хорзӕхӕй, лӕппу, кӕцы ӕнусы цӕрӕм? — фӕтызмӕг медицинон хо.
— Тагъд уыдзӕн, бирӕ ма йӕ хъӕуы? — баййардтон ӕй ӕз. Медицинон хо йӕ хъӕлӕсы дзаг ныххудт. Цы ахъуыДЫ кодта — хӕйрӕг йӕ зонӕг. Стӕй мын мё уӕхскыл йӕ къух ӕрӕвӕрдта ӕмӕ загъта:
— Ацу, лӕппу, ма тыхс, де ’фсин дӕм сызгъӕрин цокораджын фыртимӕ зындзӕн.
Нӕхимӕ чысыл раздӕр ӕрбахӕццӕ дӕн. Хӕдзары мӕхи йедтӕмӕ ничи ис. Цырагъы рухс тынтӕ фӕттау цӕстытыл уайынц. Диваныл мӕхи ӕруагътон. Ӕдде балтийаг дымгӕ ӕхситт кӕны, рудзгуыты йе 'нӕуынгӕ къухтӕй хойы. Мӕ зӕрдӕ цинӕй айдзаг вӕййы, фӕлӕ та сӕры фегуыры тасӕфтауӕг хъуыды ӕмӕ та фестъӕлфын.
Мӕ цӕстытыл уайынц мӕ царды нывтӕ.
Хӕдтӕхӕг тӕхы цыппар сахаты. Фӕлӕ цыма уӕлдӕфы къуырийӕ фылдӕр стӕм, афтӕ мӕм кӕсы. Зӕрдӕ тындзы хъӕмӕ. Хуыцау хорз ӕмӕ поезды нӕ рацыдтӕн, ӕндӕр фӕндаджы даргъӕй мӕ уд ӕрдуйӕ нарӕгдӕр суыдаид.
— Йоезды ацу, хъӕлдзӕгдӕр дын уыдзӕн. Чи зоны, дзӕбӕх чызгимӕ дӕр фӕзонгӕ уай, сымахырдӕм дзы ацафон курорттӕ ӕмӕ санаторитӕм чысыл куы нӕ цӕуы. Ӕмбарыс нӕ дӕхӕдӕг,— дзырдта мып ме ’мбал матростӕй иу. .
Цӕмӕп ӕй хъӕуы кӕйдӕр чызг. Сӕхимӕ йӕм йӕ сау рӕсугъд ӕнхъӕлмӕ кӕсынӕй куы бафӕллад. Ех, дӕуӕй фест! — бахӕлӕг мӕм кодтой иннӕтӕ.
Ӕппынфӕстаг нӕм горӕт ӕрбазынд. Хӕдтӕхӕг йӕхи зӕхмӕ уадзын райдыдта. Ӕрбадт. Трап ӕрбатылд. Мӕ чумӕдан райстон ӕмӕ сабыргай ӕрхызтӕн. Изӕрон рог уддзӕф мын ахъӕбыс кодта. Мӕ худы лентытӕ-иу мӕ хъуырыл атыхстысты. Хуры фӕстаг тынтӕ, фыййӕутты ӕртытау, цъититыл судзынц. Изӕрон фӕлм, сылгоймаджы дзыккутау, хӕхтыл йӕхи ӕруагъта.
— Коллегӕ! — кӕйдӕр уӕззау къух ме уӕхскыл ӕрынцад. Ӕз фӕстӕмӕ фӕкастӕн. Ӕнӕзонгӕ лӕппулӕг мӕ цуры лӕууы.
— Балтикӕйӕ?—цыма дзы исты адавтон, уыйау мыл сӕрӕй къӕхтӕм йӕ цӕст ӕрхаста.
— Балтикӕйӕ,— дзуапп радтон ӕз.
— Ӕз дӕр флоты службӕ кодтон ӕмӕ мын дӕ уынд ӕхсызгон у. Ӕрӕмысын денджыз, наутӕ...— йӕ цӕсгом ныррухс.
— Ӕвӕццӕгӕн отпусчы цӕуыс?
— Отпусчы.
— Ахмӕт, такси ссардтам! — ӕрбайхъуыст кӕйдӕр хъӕлӕс. Лӕг мын, фӕндараст кӕн, зӕгъгӕ, мӕ къух райста ӕмӕ тагъд-тагъд ацыди.
Ӕз таксисты цурмӕ мӕхи байстон.
— Моряк, кӕдӕм цӕуыс?
— Флот, кӕдӕм дӕ аскъӕфон? — сӕ ныхӕстӕ мыл ныккалдтой шофыртӕ.
— Хъарманмӕ!1 — дзурын сӕм ӕз.
— Фӕндаг нӕ бӕззы, ӕндӕр дӕ ныддавин...
— Иу адӕймаджы тыххӕй ардыгӕй уырдӕм...
— Рацу, ӕз дӕ ласын! — загъта шофыртӕй иу. Ӕз сбадтӕн. Шофыр ӕрыгон, ӕвддӕс-ӕстдӕсаздзыд лӕппу. Иӕ цӕст мӕ нал ӕмӕ нал исы.
— Куыд у деиджызы? — ӕрӕджиау иал фӕлӕууыд лӕппу.
— Тынг хорз!
— Мӕнмӕ дӕр тагъд ӕфсадмӕ сиддзысты. Флотмӕ куы бахауин!
Хъӕуы сӕйраг уынгӕй мын нал акуымдта, мӕ машинӕ ӕвзӕр фӕндагыл асӕтдзӕн, зӕгъгӕ.
Фӕцӕуын нӕхимӕ. Зӕрдӕ, ӕхсӕрдзӕнау, зары. Хъуысы хъӕууон симфони. Мӕ алывӕрстӕм цымыдисӕй кӕсын. Райгуырӕн хъӕу, уарзон бынӕттӕ! Цы адджын стут, цы! Цы фестут мӕ сабийы къахфӕдтӕ?	...
Нӕ уынгмӕ фӕзылдтӕн, суадтӕн хӕрды. Иу ран уӕрдонвӕндаджы был мӕ чумӕдан ӕрӕвӕрдтон. Мӕ зӕрдыл ӕрлӕууыд, бирӕ азты размӕ чи ’рцыд, ахӕм хабар. Ӕнхъӕлдӕн, дыккӕгӕм къласмӕ цыдтӕн. Уыд сӕрдыгон ӕнтӕф бон. Нӕ акомкоммӕ таджы дон ныссур ӕмӕ мах (ӕз, Мария ӕмӕ нӕ сыхы сывӕллӕттӕ) нӕ хъазты Урсдоны былмӕ атардтам. Хъазтӕ сӕхи надтой. Мах фӕрв бӕлӕсты бын хӕдзӕрттӕ скодтам, чындзытӕй хъазыдыстӕм. Ӕз уыдтӕн усгур ӕмӕ мын Марияйы ракуырдтой.
— Лӕппу ӕмӕ чызг кафгӕ фӕкӕнынц. Акафут! — нал нӕ уагътой не 'мбӕлттӕ. Мах астӕумӕ рахызтыстӕм. Мария йӕхи дардта ӕцӕг чызджы хуызӕн. Иӕ цӕстыхаутӕ дӕлӕмӕ ӕруагъта. Ӕз йӕ алы фарс къах-къухтыл скафыдтӕн, къах-къухтыл, зӕгъгӕ, тӕрхъусау гӕппытӕ систон. Уый фӕстӕ не 'мбӕлттӕ иуварс ацыдысты, ома ног чындз ӕмӕ лӕппуйы цур хъуамӕ мачи уа. Мах дыууӕйӕ баззадыстӕм. Ӕз Марияйӕн аба кодтон, лӕппу йе 'рыгон къайыл афтӕ баузӕлы, зӕгъгӕ. Чызг мӕ иуварс асхуыста ӕмӕ мӕ фындз зӕххы ацавтон.
Изӕры нӕ хъазты нӕ разӕй раскъӕрдтам ӕмӕ рацыдыстӕм. Рыг фӕндагыл
нӕ фӕстӕ нӕ бӕгъӕввад къӕхты фӕдтӕ задысты. Иу фӕхӕрдгӕнӕны Марияйы къахы сындз суади. Зӕххыл абадти, йӕ къахыбынмӕ ӕркасти. Туг куы ауыдта, уӕд йӕ цӕссыгтӕ ӕргӕр-гӕр кодтой. Фӕндаджы астӕу рыджы бадти ӕмӕ куыдта. Ӕз ын йӕ къах мӕ хъӕбысы бакодтон, мӕ нымӕтхуды чъилӕй йӕ асӕрфтон, сындз кӕм суади, уыцы ран мӕ уырзӕй хӕцыдтӕнСтӕй йӕ ме ’ккойы скодтон ӕмӕ йӕ рахастон. Мӕ хид фӕллад хосдзауы хуызӕн уади. Бастадтӕн.
— Ӕри, ныр та йӕ ӕз ахӕссон,— ӕрбакаст мӕм ме ’мбал Къибул.
— Нӕ, Тота мӕ йӕхӕдӕг хӕсдзӕи. Ӕз йӕ чыидз дӕн.— Иӕ чысыл сыгъд къухтӕ мӕ хъуырыл фидардӕр ӕрбатыхта Мария. Ӕз цыдтӕн, цыдтӕн. Фӕстагмӕ мӕ бон нал уыд, фӕцудыдтон ӕмӕ дыууӕйӕ дӕр ахаудыстӕм. Рыджы, карчы цънутау, сӕвдылдыстӕм. Марияйӕ йӕ къахы рыст айрох, фестадыстӕм ӕмӕ нӕ хъазты фӕстӕ азгъордтам.
Ӕвӕццӕгӕн, уӕд бауарзтам кӕрӕдзи. Ӕвӕццӕгӕн, уыцы бон ссыгъд нӕ риуты уарзондзинады арт.
Чысылӕй мӕ фындз быраг уыди. Нӕхимӕ-иу мын къухмӕрзӕн радтой, фӕлӕ мын иу бопӕй фылдӕр никуы фӕлӕу122
уыд. Ӕвзӕр ахуыр сдӕп — мӕ фындз-иу мӕ хӕдоны дысӕй асӕрфтон. Дыууӕӕртӕ боны фӕстӕ-иу мӕ хӕдон равдисынмӕ нал бӕззыд. Нӕ бинонтӕ мӕ сӕ сӕрӕн нал уыдысты. Мӕ мад мӕ цалдӕр хатты нӕмгӕ дӕр фӕкодта. Иу райсом мын мӕ фыды мад Хъара мӕ хӕдон райста ӕмӕ ӕддӕмӕ ахызт. Цалдӕр минуты фӕстӕ фездӕхт ӕмӕ афтӕ:
— Ӕз ӕнӕхъӕн сыхыл ныхъхъӕр кодтон: Тотрадз йӕ хӕдонӕй йӕ фындз сӕрфы ӕмӕ йын-иу мачиуал бакомӕд.
— Мария дӕр дӕ фехъуыста? — йӕ цуры алӕууыдтӕн ӕз.
— Фехъуыста.
Ӕз ын мӕ хӕдон йӕ къухӕй аскъӕфтон ӕмӕ ныккуыдтон. Нӕ бинонтӕ худӕгӕй ахаудысты. Уӕдӕй фӕстӕмӕ хӕдоны дысӕй мӕ фындз нал ныссӕрфтон...
Цалдӕр чысыл лӕппуйы ӕмӕ чызджы мӕ цурмӕ ӕрбацыдысты, цымыдисӕй мӕм кӕсынц.
— Моряк у,— дзуры сӕ иу.
— Нӕ, летчик,— зӕгъы иннӕ.
— Ды ницы зоныс ӕмӕ дӕ дзыхыл хӕц! Моряк у, ӕз кинойы федтон моряктӕ,— дзӕбӕх райхъуыст фыццаджыхъӕдӕс.
Ӕз сӕм кӕсгӕйӕ баззадтӕн. Мӕ бон сдзурын ницы баци. Уӕд мӕм лӕппутӕй иу ӕрбацыд ӕмӕ мын мӕ хӕдоны фӕдджи аивӕзта. Кӕддӕр ӕз ӕмӕ Мария дӕр уыдоны йӕстӕ уыдыстӕм. «Ӕвӕццӕгӕн, адонӕй дӕр исчитӕ кӕрӕдзийы уарзы»,— мӕ мидбылты бахудтӕн ӕз ӕмӕ, мӕ хӕдоныл мын цы лӕппу ӕрхӕцыд, уымӕ кӕсгӕйӕ аззадтӕн. Нӕ сыхӕгты лӕппу Тотыкк!1 Нал ӕй базыдтон. Ӕртӕ азмӕ цӕййӕстӕ аци, куыд тагъд айрӕзыд! Лӕппу мӕ, ӕвӕццӕгӕн, тагъд базыдта ӕмӕ мӕм йӕ ныфс дӕр уымӕн ӕрбахаста. Бахудти мӕм, феуӕгъд мӕ кодта ӕмӕ уынгты азгъордта хъӕргӕнгӕ:
— Гыццамӕ хӕрзӕггурӕггаг!.. Тота ссыди!'
Ӕз мӕ чумӕдан фелвӕстон ӕмӕ сывӕллӕтты фӕстӕ тагъд-тагъд ацыдтӕн.
Нӕ бинонтӕ мӕ размӕ уынгмӕ ракалдысты. Гыцца мыл ныттыхст. Мӕ фыд нӕ бафале ног дыргъдонгӕс у. Сывӕллӕттӕй йӕм чидӕр хӕрзӕггурӕггаг фӕци ӕмӕ къуылых-къуылых нӕхимӕ ӕрбалӕууыд. Ӕвӕццӕгӕн мын ахъӕбыс кодтаид, фӕлӕ адӕмӕй фефсӕрмы. Нӕ йӕм бауӕндыдтӕн мӕхӕдӕг дӕр ӕмӕ кӕрӕдзийы къухтӕ райстам. Йӕ цӕстытӕ доны разылдысты. Ӕрбакаст мӕм ӕмӕ загъта:
— Уый дӕ куы слӕг кодтой!
— Ӕххӕст дзы нӕма фӕдӕн уӕддӕр.
— Ма тыхс, Тотрадз, аз бирӕ нал у. Ӕцӕг лӕг хъуамӕ алцыдӕр бавзара. Уӕдӕ де ’мбал Вовӕ лӕг у? Ӕфсадмӕ ацӕуын адӕргӕй кӕлмдзӕф фысау йӕхи радав-бадав кӕны. Дохтыртыл зилы.
Хӕдзармӕ бацыдыстӕм. Хионтӕ ӕмӕ нӕм хъӕубӕстӕ арфӕтӕм цӕуынц. Сылгоймӕгтӕ хъус-хъус адзурынц цыдӕртӕ, сӕ цымыдисдӕртӕ мын мӕ дзаумӕтты дӕр уырзӕй асгарынц. Лӕгтӕн фынг ацарӕзтой, гаджндӕуттӕ уадзын райдыдтой. Гыцца мӕ фыдӕн йӕ цӕстӕй арахъмӕ амоны, ома йыл фӕстӕдӕрмӕ фӕцауӕрд, ныр нӕм чысыл цӕуджытӕ нӕ уыдзӕн, зӕгъгӕ. Фӕлӕ мӕ фыд Гыццайӕн фыддӕрадӕнгӕнӕгау хъӕрӕй дзуры:
— Уастырджийыардыстӕн, Бынатыхицауы тыххӕй дын ӕнӕ баназгӕ нӕй. — Ӕмӕ та фӕцӕуы агуывзӕты зӕлланг.
Уалынмӕ чидӕр ныццӕлхъ ласта Бӕтӕйы-фыртты зарӕг. Ме 'мбӕлтты хъӕлдзӕг худт ӕмӕ ныхас хъуысы.
— Денджызы та куыд вӕййы? Куыд
цӕрынц моряктӕ? — сывӕллӕттӕ мӕ куы цӕмӕй афӕрсынц, куы цӕмӕй.
Иу къласы кӕимӕ ахуыр кодтон, уыцы чызджытӕ дӕр ӕрӕмбырд сты. Кӕрӕдзийы фелхыскъ-фелхыскъ кӕнынц. Сӕ худын ссӕуы. Ӕйтт зӕгъгӕ чындздзон чызджытӕ! Цалдӕр дзы йӕ амонд дӕр ссардта. Азтӕ сӕ кӕнон кӕнынц.
Мӕ мады хойы лӕппу Муради чызджытӕй иумӕ йӕ цӕст ӕрныкъуылдта. Ӕддӕмӕ ацыд. Чызг дӕр аивӕй феддӕдуар. Уаты фӕзынд ирон фӕндыр. Фӕлмӕн зӕлтӕ зӕрдӕйыл сӕмбӕлдысты, уӕнгтӕ барог сты. Гом рудзынгӕй стъалыты цӕхӕртӕ мидӕмӕ хауынц.
Ӕрбацӕуджыты ӕхсӕн агурын Марияйы. Бафӕрсын никӕй уӕндын. Кӕм уа, цӕуылнӕ фӕзынди? Куынӕ йӕ фенон, уӕд мыл ахсӕв хуыссӕг не ’рхӕцдзӕн. Бауайын сӕм хъӕуы. Мӕ мады цурмӕ бацыдтӕн ӕмӕ загътон:
— Гыцца, нӕ сыхӕгтыл азилон, се 'ппӕты нӕма федтон.
— Адӕм махмӕ цӕуынц ӕмае ам куы нӕ уай, уӕд аив нӕу. Ӕниу ма ныр сыхӕгтӕм цӕуын афон у.
Ӕз мӕ сахатмӕ ӕркастдӕн. Иуӕндӕс — фондз минуты хъуаг.
Фӕсӕмбисӕхсӕв адӕм ацыдысты. Мӕ 126
Хӕдоп раластон. Афтид телняжкӕйы уынгмӕ рацыдтӕн. Нӕ цуры бӕлӕстӕ— дыууӕ рӕнхъӕй сагъд. Мӕ фыдимӕ сӕ иумӕ сагътам авд азы размӕ. Арвмӕ фӕцыдысты... Ӕваст мӕ хъустыл ауад цыдӕр уынӕр. Байхъуыстон: цыма сылгоймаг кӕуы!.. Бӕлӕсты ӕхсӕнты уынӕрырдӕм бацыдтӕн. Ӕмӕ диссаг!1 Мария нӕ зӕронд тута бӕласы йӕ хъӕбысы ӕрбакодта, йӕ сӕр бӕласы саджилыл сӕвӕрдта ӕмӕ йӕ хӕкъуырцц цӕуы. Сагъдауӕй баззадтӕн. Мӕ цӕсгом ссыгъд. Ардӕм куы цыдтӕн, уӕд мӕхицӕн фидар дзырд радтон: кӕм-фӕнды йыл куы фембӕлон,— адӕм дзы уа, ма дзы уа,— уӕддӕр ын ныхъхъӕбыс кӕндзынӕн. Ныр мыл цыдӕр ӕрбамбӕлд. Ме 'взагыл иу дзырд нал бадти. Хӕстӕгдӕр ӕм бацыдтӕн. Схуыфыдаин, фӕлӕ куы фӕтӕрса. Ӕрӕджиау мӕхи нал баурӕдтон ӕмӕ ныллӕг хъӕлӕсӕй сдзырдтон:
— Мария, исчи дӕ бафхӕрдта? Чызг бӕласӕй иуварс асхъиудта. — Мария, ӕз дӕн.
— Тота,— ӕндӕр ницуал баци йӕ бон сдзурын, йӕ цӕнгтӕ мыл атыхстысты. йӕ сӕр мӕ риумӕ нылхъывта.
— Мария,— йӕ сӕрыл ын схӕцыдтӕп. Ауыдтон ыи йӕ цӕттӕ балы хуызӕн цӕстытӕ, нырма донӕй дзаг уыдысты. Кӕсынӕй кӕмӕ нӕ бафсӕстӕн, ӕртӕ азы кӕй нал федтон, кӕсынӕй та кӕмӕ нӕ бафсӕддзынӕн, уыцы цӕстытӕ!
— Мария, ӕз дӕм ӕнхъӕлмӕ кастӕн.
— Цалдӕр хатты уӕ дуармӕ бацыдтӕн, ӕмӕ та-иу раздӕхтӕн фӕстӕмӕ. Мӕ цӕссыгтӕ нӕ баурӕдтаин... Ды нырмӕ куыд бафӕрӕзтай? Цӕуылнӕ мӕм рауадтӕ? — чызг мӕм комкоммӕ касти сӕууон ӕртӕхтӕ тюльпаныл куыд фидаой, афтӕ фидыдтой йӕ сыгъдӕг цӕссыгтӕ йӕ уадултыл. Мӕйы фӕлурс тынтӕ йӕ дзыккутыл хъазынц. Йӕ былтӕ цӕхӕрау мӕ русыл ссыгъдысты.
— Лӕппу! Тотрадз! Цы фӕдӕ? — рудзыцгӕй райхъуыст мӕ мады хъӕлӕс.
— Фӕцӕуын, Гыцца!— ахъӕр кодтон ӕз.
— Талынджы иунӕгӕй цӕмӕн лӕууыс? Мидӕмӕ рацу, суазал уыдзынӕ.
Ӕз Мариямӕ зыд цӕстӕй кастӕн.
— Урсдоны был ма стыр тъӕпӕн дуры хъуыды кӕныс?
— Мӕ зӕрдыл куы 'рлӕууыс, уӕд уырдӕм бацӕуын, ды цыма мемӕ вӕййыс, афтӕ мӕм фӕкӕсы.
— Сомизӕр дӕм аст сахатыл уыцы дуры цур ӕнхъӕлМӕ кӕсдзынӕн. Рацӕудзынӕ?
Мария йӕ сӕр батылдта, скаст мӕм ӕмӕ ӕнӕдзургӕйӕ фӕхицӕн стӕм. Гӕлӕбуйау сӕхирдӕм атахт.
Ӕз ӕрцыдтӕн Урсдоны былмӕ. Лӕууы тъӕпӕн дур фыццагау. Цымӕ йӕ ардӕм кӕд ӕрхастӕуыд? Цал ӕнусы фӕлӕууыд? Фӕрв ӕй йӕ аууоны бамбӕхста, йӕ къалиутӕ йӕм сӕхи ивазынц.
Ӕнусон тъӕпӕн дур!' Цымӕ цӕйбӕрц диссӕгтӕ федтай ды! Тӕхуды, дзурын куы зонис. Цас хабӕрттӕ мын радзурис? Ӕмӕ сегасӕй диссагдӕр уаид ӕвзонг зӕрдӕты уарзты таурӕгъ, фыццаг ба куыд сыгъдӕг вӕййы, уый мын зарӕгау ракӕнис. Урсдон фӕхъус уаид. Ды дзурис зарӕг, уымӕн ӕмӕ уарзондзинад зарӕг у.
— Ӕнусон дур, хъуыды ма кӕныс, дӕ цурмӕ-иу цы ӕвзонг лӕппу ӕмӕ чызг ӕрбацыдысты, уыдон? Ӕз ӕмӕ Мария уыдыстӕм.
— Хъуыды кӕнын, кӕнын. Уарзондзпнад ӕнусты цӕргӕйӕ баззайы,— дзуапп
9 Кӕстӕр чындз	129
МЫн рардӕуыд зӕронд лӕджы хъӕлӕсӕй.
О, уый, ӕвӕццӕгӕн, дуры хъӕлӕс у. Нӕ бафӕрӕзта, фехӕлдта йе 'нусты гобидзинад.
— Хъуыды кӕнын... Уалдзыгон сабыр изӕр. Сымах каст фестут дӕсӕмтӕ. Цыдыстут ауылты. Уӕ фӕстаг изӕр ӕрвыстат иумӕ. Ам мӕ цуры афӕстиат стут. Уӕ мидбылты худтыстут, уӕ зӕрдӕтӕ цинӕй уӕлвонг хаудысты. Дӕуӕн дӕ уӕлӕ уыд урс хӕдон, йӕ дыстӕ — тылд, дӕ сау хӕлаф — итувӕрд, дӕ туфлитӕ тӕмӕнтӕ калдтой. Дӕ бецыкк—зулмӕфаст. Дӕ фындзыбын фыццаг хатт ныууагътай чысыл сау рихитӕ ӕмӕ-иу фӕсырх дӕ, ӕфсӕрмы кодтай. Чызг цинӕй рад. Иӕ дзыккутӕ —фӕстӕмӕ уӕхсчы сӕрты ӕппӕрст. Сымах цӕуын хъуыд иу фарсӕй иннӕмӕ. Хидыл ауайӕн уыди, фӕлӕ йӕм суайын хъуыд. Ӕмӕ ды дӕ туфлитӕ феппӕрстай, дӕ хӕлафы фадгуытӕ стылдтай. Чызг дӕм ӕркаст ӕмӕ загъта:
— Дӕ хӕлафы иту ӕвӕрд фехӕлдзӕн. — Ницы йын у, цом доны ӕмраст.
— Нӕ уӕндын,—бакаст дӕм чызг ӕмӕ дӕ размӕ фесхуыста. Ды фӕцудыдтай, доны фӕцӕйхаудтӕ. Уый йӕ хъӕлӕсы дзаг ныххудт.
— Ӕз дӕ ме 'ккойы бахӕсдзынӕн,— загътай ды ӕмӕ йын йӕ къухмӕ бавнӕлдтай. Уый йӕ сӕр батылдта, зӕхмӕ кӕсгӕйӕ загъта:
— Мӕхӕдӕг бацӕудзынӕн,— ӕмӕ ма йӕ ныхасмӕ бафтыдта:
— Дӕ цӕстытӕ бацъынд кӕн.
Ды дӕ цӕстытӕ сӕхгӕдтай. Уый йӕ юбкӕйы фӕдджитыл хӕрдмӕ схӕцыд ӕмӕ та сдзырдта:
— Ракӕс.
Ды дӕ мидбылты бахудтӕ ӕмӕ йӕ ■бафарстай:
— Мӕ цӕстытӕ мын цӕмӕн бацъынд кӕнып кодтай?
— Цом,— арф сулӕфыд чызг, нӕ мӕ бамбӕрстай, зӕгъгӕ. Ды йын йӕ къухыл жрхӕцыдтӕ ӕмӕ доныл цӕхгӕрмӕ ахызтыстут. Урсдоп уӕ алы фӕрсты ӕвзист цӕппузыртӕй хӕрдмӕ хауд. Тӕккӕ арфмӕ куы бахӕццӕ стут, уӕд дӕ армӕй чызджы цӕсгомыл дон бакалдтай. Уый дӕм нӕ фӕхӕрам. Фемдзаст стут. Ды фӕкомкоммӕ дӕ йӕ фӕлурс зӕнгтӕм. Уый фӕсырх.
Уе 'рцыдмӕ ӕмбӕлттӕ иууылдӕр ӕмбырд уыдысты, стъолтӕ — ӕвӕрд. Бадтыстут фӕрсӕй-фӕрстӕм. Ды дӕхицӕп дзырд радтай, арахъхъ кӕй никӕд нуаз-
дзынӕ, уый тыххӕй. Нозтай-иу сӕн, ирон • бӕгӕныйы р.азӕй-иу ницы райстай. Ды кӕддӕриддӕр дӕ дзырдӕн уыдтӕ хицау. Фӕлӕ уыцы ’хсӕв дӕхиуыл комдзог рацыдтӕ: банызтай арахъхъ. Ӕмӕ уӕд фӕныфсджындӕр дӕ. Чызгимӕ цалдӕр хатты «Вальс» ракафыдтӕ. Симдтат иумӕ.
Фӕстӕмӕ дӕр ӕрбахызтыстут доны. Мӕй, цигайнаджы хъусдзӕгау, арвыл ӕрдзедзыкка. Стъалытӕ донмӕ хаудысты. Урсдон ӕхсырау калд. Мӕ цуры уӕ дзабыртӕ скодтат. Ды мыл сӕргуыбырӕй дӕхи ӕруагътай. Уый дӕ цурмӕ ӕрбацыд. Ды фестадтӕ, чызджы къухыл фӕхӕцыдтӕ ӕмӕ дыууӕйӕ дӕр мӕ уӕлӕ алӕууыдыстут. Чызджы къаба рог уддзӕфмӕ пӕр-пӕр кодта. Мӕйрухсмӕ зындыстут статуйӕтау. Ды чызджы уӕхсчытыл фӕлмӕн ӕрхӕцыдтӕ ӕмӕ кӕрӕдзимӕ ӕмраст кастыстут. Ничи уӕ иицы дзырдта. Цӕстӕнгасӕй ма кӕрӕдзийы ӕгӕр хорз дӕр ӕмбӕрстат. Уӕ былтӕ куыд бахӕстӕг сты, уый уӕ ничи рахатыдаид. Цыдӕр зӕгъынмӕ хъавыдтӕ, фӕлӕ чызг кӕсагау дӕ къухтӕй феуӕгъд. Ды лӕугӕйӕ аззадтӕ, стӕй йӕ фӕстӕ азгъордтай. Уый дӕ разӕй згъордта, згъордта.	.
О, • ӕвзонг бонты уарзт, цы . адджын
Дӕ, цы! Ды дӕ ӕнусон зарӕджы райдайӕн...
Кӕйдӕр къӕхты хъӕр мӕ хъустыл ауад.
— Мария!1
— Тотрадз!
Кӕрӕдзиуыл, уисойы къалиутау, ӕрбатыхстыстӕм. Иу-цасдӕр ӕгомыгӕй фӕлӕууыдыстӕм.
— Нӕ дур,— загътон ӕз.
Нӕ алыварс дуие ныхъхъус. Фӕрвы сыфтӕртӕ банцадысты сӕ сусӕг ныхасӕй. Урсдон ныссабыр.
— Фендзынӕн ма дӕ, уый ӕнхъӕл нал уыдтӕн.— Иӕ цӕстытӕй ӕвзист ӕртӕхтӕ ӕрызгъӕлдысты Марияйӕн.— Ӕртӕ азы... Ӕнхъӕлмӕ кӕсынӕй бафӕлладтӕн.
— Мария, мах чи фӕхицӕн кӕна, зӕххыл ахӕм тых нӕй,— загътон ӕз ӕмӕ йӕ мӕхимӕ фӕлмӕн ӕрбалхъывтон. Мӕ пинджак ын йе уӕхсчытыл ӕрбакодтон.
— Мӕнӕн демӕ уазал никӕд уыди,-— чызг мын мӕ сӕрыхъуынтӕ йе 'нгуылдзтӕй фасы.
Мӕй йе 'нӕкӕрон денджызы сленк кодта. Стъалытӕ арвы цъӕхы сӕхи ӕвдулынц. Хӕхтӕ цатыртау зынынц. Иу стъалы феуӕгъД ӕМӕ Пӕ сӕрты цӕхӕр калгӕ атахт.
Амонды стъалы,— йӕ фӕстӕ пымдзастп Мария.
— Мӕиӕн мӕ амонды стъалы ды дӕ.
— Куы цӕрын, уӕдӕй нырмӕ ахӕм ӕхСӕв нӕма уыд,— адджын уӕлдӕф йӕ риуы дзаг сулӕфыд Мария.
— Уарзӕтты ӕхсӕв,— загътон ӕз. Мария пинджак нӕ дыууӕйы уӕхсчытыл ӕркодта. Хӕстӕгдӕр мӕм ӕрбабадт. Иӕ буары хъарм ып хатын. Ӕнкъард хъӕлӕсыуагӕй загъта:
— Ды ацӕудзынӕ, ӕмӕ та нал уыдзӕн ахӕм ӕхсӕвтӕ, — ӕрбакаст мӕм чызг, йӕ цӕстытӕ доиы разылдысты.
— Ацы ӕхсӕвтӕн кӕрон никуы уыдзӕн,— загътои ӕз. Уӕвгӕ мӕхи зӕрдӕйы дӕр сагъӕс райгуырд: ацӕудзынӕн та мӕ балцы ӕмӕ та баззайдзынӕп мӕ хъуыдыты ӕвджид.
Хорз хъуыстои Марияйы зӕрдӕйы гуыпп-гуыпп. Цыма йын уӕлдӕф нал фаг кӕны, уыйау йӕ улӕфт ныкъкъуыхцы вӕййы. Йӕ цӕстыты уынын мӕхи. Йӕ риутӕ кофтӕйы быи бӕрӕг дарынц. Цыдӕр ӕнӕкӕрон тых сӕ ис. Зӕрдӕйы дыууӕрдыгӕй рӕхойыиц. Ӕвӕццӕгӕн, мӕ буар тӕфсӕгӕй рынчынау уымӕн ризы.
14ӕхимӕ мӕ пал бауадздзысты,— фӕгӕпп ласта Мария.— Цом, бахӕццӕ мӕ кӕн фалдӕр...
Мӕ уаты рафт-бафт кӕнын. Хуыссӕг мӕм хӕстӕг нӕ цӕуы. Зӕрдӕйы цыдӕр ӕвдӕрзы. Фӕци мӕ уӕгъд рӕстӕг. Фондз ӕмӕ дыууиссӕдз бопы агӕпп ластой. Райсом цӕуын фӕстӕмӕ. Ногӕй та — службӕ, паутӕ, депджыз, ӕнӕхуыссӕг ӕхсӕвтӕ, морзянкӕйы къуырцц-къуырцц' Нал уындзынӕн Марияйы, сагъӕстӕ та нал цӕуыдзысты уарзӕгой зӕрдӕты. Денджызы наутау та фӕхицӕн уыдзыстӕм.
Мария! Мария!Нӕ дӕм бафсӕстӕн кӕсынӕй. Мӕ фаг нӕ фӕхъуыстон дӕ зӕрдӕйы гуыпп-гуыпмӕ, дӕ фӕлмӕи ныхасмӕ. Хъӕццул иуварс аппӕрстон. Сӕры иу хъуыды иыффидар: «Ацӕуон ӕмӕ йӕ фенон». Фестадтӕн. Фӕдисонау мӕ дзаумӕттӕ акодтон ӕмӕ феддӕдуар дӕп. Хуыснӕгау Марияйы уаты рудзгуыты бынмӕ бахъуызыдтӕн. Фӕрссаг — гӕзӕмӕ зыхъхъыр. Ӕз мӕ къахфындзтыл слӕууыдтӕи, ӕмӕ йӕ байгом кодтон. Мария ӕнцад хуыссыди. Фундаментыл слӕууыдтӕп. Рудзынгӕмбӕрзӕныл иуварс ахӕцыдтӕн, фӕрссаджы тарвазкл мӕхи ауагътон ӕмӕ кӕсын ме стъалымӕ. Уый ӕнцад хуыссы. Хатгай йӕ цӕсты хаутӕ базмӕлынц. Йӕ дзыккутӕ зӕлдаг ӕндӕхтау стыр хӕмпус урс базыл апырх сты. Мӕй сыл йе ’взист тынтӕ байзӕрста. О, уый зӕд у, ӕндӕр ын ницы схонӕн ис. Чызг сулӕфыд, бахъынцъым кодта ӕмӕ цыдӕр сдзырдта. Ӕз мӕ улӕфт ныуурӕдтон. Уадз ӕнцад хуысса. Уый та базмӕлыд. Ӕвӕццӕгӕн, фын уыны. йӕ къух йӕ риуыл ӕрӕвӕрдта ӕмӕ цыдӕр загъта. Цыма мӕ ном.
Хъӕуы астӕу иу уасӕг ныууасыд. Сфӕзмыдтой йӕ ӕндӕр уасджытӕ. Уӕлӕсыхӕй райхъуыст куыдзы рӕйын. Хъуысы Урсдоны ӕнӕбанцайгӕ зарӕг. Ныууасыдысты та уасджытӕ, стъалыты рухс мынӕг кӕнын байдыдта. Арвгӕрон сӕуӕхсид ссыгъд.
Ӕваст мӕ зӕрдӕ ныссӕххӕтт ласта. Цыдӕр мын мӕ фадхъул асдӕрдта. Чысыл ма бахъӕуа ма асхъиуон. Ӕргӕпп ластон. Марияты куыдз Хъусой мӕм адӕймагау уӕлӕмӕ кӕсы. Ӕвӕццӕгӕн мӕ уый дӕр ӕмбары, ӕндӕр бӕстӕ йӕ сӕрыл сисид, бинонтӕ ракӕликкой.
Фӕрссаг бахгӕдтон ӕмӕ рацыдтӕн.
Рӕстӕг мӕлӕты тагъд азгъордта. Аходӕнафон ӕрбалӕууыд. Фынг ацарӕзтон. Фӕндарасты гаджидӕуттӕ...
Горӕтмӕ мемӕ рацыдысты ме ’мбал лӕппутӕ ӕмӕ чызджытӕ. Марияйы къухы — дидинджыты баст. Иӕ сау хъоппӕг цӕстытӕ уыцы уымӕлӕй лӕууыдысты.
Фӕстаг минуттӕ. Поезд лӕф-лӕф кӕны. Ме 'мбӕлттӕ сӕхи иуварс айстой, фӕлӕ Мария ницы бафиппайдта, мӕны йедтӕмӕ йын никуал ничи уыди.
— Ӕнӕ дӕу мӕ бон нӕ бауыдзӕн. Ӕз дӕм ацӕудзынӕн. Ничи мӕ бауромдзӕн.
Поезд ӕхситгӕнӕгау ныууасыд. Цӕй ӕфсӕрмы ӕмӕ ма цӕй цыдӕр. Фӕндарасты батӕ. Поезд фезмӕлыд. Ӕз Марияйы къухтӕй мӕхи атыдтон. Уый йӕ мидбынат лӕугӕйӕ баззад. Йӕ дидинджытӕ радтын дӕр дзы ӕрбайрох, йӕ къухы судзынц.
А
Дыууӕ боны ӕмӕ ӕрдӕджы фӕстӕ бынатыл сӕмбӕлдтӕн.
Писмотӕ! Уарзоны писмотӕ! Ӕфсӕддонӕн сымахӕй зынаргъдӕр ницы ис. Алы хатт дӕр мӕм уыцы иу ныхӕстӕ фыста: «Ӕнӕ дӕу нӕ бафӕраздзынӕн, ацӕудзынӕн дӕм». Ӕмӕ йӕм ӕнхъӕлмӕ кӕсын райдыдтон. Зыдтон: ӕпӕмӕпг фӕзындзӕн, нӕ фӕсайдзӕн йӕ ныхас.
Иуахӕмы денджызӕй куыд ӕрбаздӕхтыстӕм, афтӕ мӕм ме ’мбал раднст Мишӕ радиорубкӕмӕ ӕрбазгъордта ӕма' тыхулӕфт кӕпгӕ адзырдта:
— Тотрадз!' Мария! Причалыл лӕууы.
— Цы загътай? — цӕмӕндӕр ӕм фӕлӕбурдтон ӕз.— Кӕд ӕндӕр исчи у? Цӕмӕй йӕ зоныс?
Нӕ, Мария у. Къамы куыддӕриддӕр уыди, ахӕм у. Кӕм-фӕнды дӕр ӕй базыдтаин. Згъоргӕ. Дӕумӕ йӕ цӕстытӕ ныуурс сты.
Ӕнӕхудӕй мын ӕддӕмӕ цӕуын кӕм ӕмбӕлди, фӕлӕ ма ууыл уыдтӕн. Мӕ бынатӕй астъӕлфыдтӕн. Нӕ науы лӕппутӕ ютмӕ ракалдысты, уый ӕрӕджиау бафиппайдтон. Сӕ зыд цӕстытӕй нӕ фӕцӕй хордтой. Ныхъхъус сты. Ӕнӕмӕнг, сӕ уарзӕттӕ сӕ зӕрдыл ӕрлӕууыдаиккой.
Мария къуырийы фӕстӕ радисттӕм ахуыр кӕнынмӕ бацыд. Дыууӕ мӕйы фӕстӕ та кусын райдыдта. Царди ӕмдзӕрӕны.	.
Мӕ командир мӕ арӕх уагъта горӕтмӕ. Амонд нӕ йӕ уӕлныхты хаста. Цӕ?
уыл-иу пӕ дзырдтам, кӕдӕм-иу нӕ ахастой нӕ сӕнттӕ. Базонгӕ йӕ кодтон ме 'мбӕлттимӕ.
— Куыд амондджыи дӕ, уый цымӕ дӕхӕдӕг ӕмбарыс,— иуахӕмы мып загъта курскаг лӕппу Мишӕ. Иу бон ын йӕ альбоммӕ фӕкомкоммӕ дӕп. Фӕлдахын ӕй ӕмӕ дзы кӕд разынди Марияйы ныв. йӕхи къухӕй конд ныв. Йӕ бынмӕ фыст: «Зӕххои Евӕ». Лӕппу фӕсырх, фӕтыхст афтӕмӕй загъта!
— Дӕуӕн ӕй скодтоп, йӕ райгуырды боп ын ӕй ратдзынӕ.
Денджызмӕ-иу балцы куы цыдыстӕм, уӕд-иу Мария нӕ фӕдыл рацыд. Причалыл-иу лӕууыд ӕмӕ-иу цалынмӕ зындыстӕм, уӕдмӕ йӕ сӕрбӕттӕн тылдта.
Фӕци мӕ службӕ. Фӕлӕ нӕхимӕ нӕ ацыдтӕн. Чысылӕй фӕстӕмӕ дӕр радиотехникӕйы бӕрц ницы уарзтон. Ӕфсады мӕ радисты дӕспыйадыл ахуыр кӕнынмӕ куы арвыстой, уӕд ма зӕххыл кӕм хӕцыдтӕн. Дыууӕ къуыримӕ радиоаппаратурӕ базыдтон. Морзянкӕйы къуырцц-къуырцц-иу мӕм зарӕгау каст. Баззадтӕн Калининграды. Фӕсаууонмӕ фӕлварӕнтӕ радтон радиотехникон институтмӕ. Ме ’мбал радист Мишӕ дӕр службӕйы фӕстӕ кусынмӕ бацыд иу кӕсагахсӕг наумӕ. Ӕз пыллӕууыдтӕи китмарӕг нау «Юрий Долгорукийы» радистӕй. Марияимӕ та кӕрӕдзийӕ хицӕн кодтам. Уыд уазал бон, ӕз та артау сыгътӕн. Растдӕр зӕгъгӕйӕ та мӕ былтӕ, мӕ рустӕ сыгъдысты. Марияйы батӕй. Авд мӕйы ӕмгъуыдӕй цыдтӕн дард Атлантикӕмӕ.
Бон мӕ цӕстыты раз лӕууыд. Ӕхсӕв ӕй уыдтон мӕ фыпты.
...Вахтӕйы размӕ ӕд дзаумӕттӕ мӕхи ӕруагътон ӕмӕ афынӕй дӕн. Мӕ фыны Марияимӕ февзӕрдыстӕм ӕнахуыр ран. Нӕ алыфарс — ӕрыгон лӕппутӕ ӕмӕ чызджытӕ. Хъуысы музыкӕ.
— Кӕм стӕм? — фӕрсын Марияйы.
— Уарзӕтты бӕстӕйы.
Лӕппутӕ ӕмӕ чызджытӕ заргӕ цӕуынц. Цӕуӕм мах дӕр.
— Кӕдӕм цӕуӕм?
— Хурмӕ, хъуамӕ йӕ адӕмӕн ратулӕм,— зӕгъы Мария. Нӕ цыд фӕтагъддӕр кодтам. Иуахӕм фӕстӕмӕ фӕкастӕн. Нӕ фӕстӕ цыдӕр хуыснӕгау хъуызы, нӕдӕр нӕлгоймаджы, нӕдӕр сылгоймаджы хуызӕн у. Йӕ дзыккутӕ— уӕхсчытӕм, йӕ цӕстытӕ тымбылкъухыйӕстӕ. Ӕрлӕууыд, йӕ цӕстытӕ цӕхӕртӕ акалдтой ӕмӕ загъта:
— Дарддӕр нал ацӕудзыстут,— йӕ дзых киты дзыхау фӕхӕлиу, ӕмӕ дӕргъӕй-дӕргъмӕ ӕвзаг раппӕрста. Ӕвзаг фӕци дыууӕ дихы —карды комау цыргъ.
— Уӕхимӕ кӕсут! — бамыр-мыр кодта ӕмӕ йе 'взӕгтӕ фӕйнӕрдӕм фӕцыдысты, се 'хсӕнмӕ бахаудыстӕм. Нӕ астӕутыл нӕ атӕхын кӕндзысты!1..
Дарддӕр ницуал базыдтон. Фехъал мӕ кодтой — уый вахтӕмӕ цӕуын афон
ралӕууыд. Ӕз радиорубкӕмӕ бацыдтӕп ӕмӕ радисты раивтоп. Уырдӕм мӕм ӕрбаскъӕфтой Марияйы писмо.
Писмотӕ истам мӕй иу-дыууӕ хатты. Уыйас сӕ цин ӕпӕкӕрои вӕййы. Райхӕлдтон ӕмӕ кӕсын: «Тотрадз... мӕ иыхасӕн дарддӕрмӕ ӕргъӕвӕн нал и. Нӕ митӕ фӕзмӕгау митӕ уыдысты. Афтӕ кӕрӕдзиуыл фӕцахуыр стӕм. Нӕхи ирхӕфстам. Ссар ӕндӕр. Уӕвгӕ дын мӕнхуызӕттӕ иу ӕмӕ дыууӕ куы нӕ уыд. Ӕз дард, денджызы вӕййын, ды та ресторанты кӕсагахсджытимӕ дӕ рӕстӕг фервитыс. Ма мӕ-иу бацагур. Ӕз ссардтон, ме ’цӕг амонд. Куыддӕр ӕрбаздӕхон, афтӕ цӕуӕм Загс-мӕ. Цымӕ дӕ риуы зӕрдӕйы бӕсты цы ’вӕрд ис? Куыд ӕрӕгмӕ дӕ базыдтон. Ӕз дын иу ӕнхъӕл уыдтӕп, ды та дыууӕ уыдтӕ. Разӕй худгӕ чи фӕкӕны, фӕсте зӕвӕттыл чи фӕлӕууы, уыдонӕй разыпдтӕ. Дӕ фӕдыл мӕ ноджы дарддӕр цӕуын хъуыди. Зӕххыл мын ницыуал ис».
Ӕз фӕсопт дӕн, мӕ хъӕлӕс цы карста, уымӕй ныхъхъӕр ластоп:
— Нӕ, уымӕп уӕвӕп нӕй! Мӕ армытъӕпӕнӕй мӕ цӕсгом амбӕрзтон, стӕй радиорубкӕйы иу кӕронӕй инпӕмӕ силлӕг дӕн. Мария, куыпнӕ ӕмбарыс, чи142
дӕр пыл арт бандзӕрста ӕмӕ ма пыл ды дӕр хус ӕхсныфтӕ калыс. Нӕ, нӕ, мах кӕрӕдзийӕ пичи фӕхицӕн кӕндзӕп. Мариямӕ хъуамӕ фӕфӕдис уыдаин. Фӕлӕ куыдӕй? Пост кӕд фӕхӕццӕ уыдзӕн. Уыцы цъусдуг радиорубкӕйы сырх цырагъ ссыгъд. Ралӕууыд ӕдзӕм минутты рад. Ӕз ницыуал ахъуыды кодтон. Телеграфы дӕгъӕлтӕм февнӕлдтон. Сыхъуыст морзянкӕйы тарст хъӕлӕс:
Фӕстаг стъӕлф сӕвӕрдтон ӕмӕ бандоныл граммӕ 808-ы сигналыл банымадтой, уымӕн ӕмӕ сӕфти уарзондзинад.
Портмӕ здӕхтыстӕм. Цалдӕр милы ма нӕ хъуыди, афтӕ ӕддӕмӕ рацыдтӕн. Мӕ къах мӕ мидӕмӕ нал хаста. Тарстӕн, мыййаг, кӕд мӕ радиограммӕ Марияйыл нӕ сӕмбӕлд. Тарстӕн, мӕ размӕ куынӕ рацӕуа, уымӕй.
Ӕрбазынд порт. Причал. Нӕ размӕ дунейы адӕм рацыдысты. Утӕппӕты ӕхсӕн ӕз ссардтон Марияйы. Йӕ къухы—дидинджыты стыр баст. Сылгоймӕгтӕ лӕууынц пирсыл, сӕ цины цӕссыгтӕ та денджызмӕ згъӕлынц. Ӕвӕццӕгӕн, денджыз морякты уарзӕтты ӕмӕ бинойнӕгты цӕссыгтӕй цӕхджын у.
Ныттыхстыстӕм Марияимӕ кӕрӕдзиуыл. Ӕппын ӕрӕджиау, мӕ чемы куы 'рцыдтӕн, уӕд мӕ цӕст ӕрхӕцыд радист Мишӕйыл. Марияйы ныв чи скодта, йӕ бынмӕ йын «Зӕххон Евӕ», зӕгъгӕ, чи ныффыста, ууыл. Фемдзаст стӕм. Ӕмӕ мӕм мӕ зӕрдӕ сдзырдта, цыма мӕ номӕй Мариямӕ писмо уый ныффыста. Хъахъхъӕнын ӕй, фӕлӕ уый ӕрбайсӕфт, нал зыны. Уый уыди, ӕндӕр ничи!1 Ӕртыккаг бон ӕм йӕ куыстмӕ бацыдтӕн. Нӕ разынди уым дӕр, йе 'мбӕлттӕ мын загътой:
— Куыстӕй йӕхи ссӕрибар кодта ӕмӕ знон кӕдӕмдӕр афардӕг.
Дыууӕ боны фӕстӕ та нын нӕ уатмӕ (Марияйӕн ме 'рбацыдмӕ фатер радтой) постхӕссӕг ӕрбаппӕрста писмо. Фыста мӕм Мишӕ:
«Тотрадз, хатыртӕ дӕ нӕ курын. Зонын, ӕлгъаг ми бакодтон. Ӕз дӕр уарзтон Марияйы. Службӕйы фӕстӕ нӕхимӕ дӕр уымӕн нӕ ацыдтӕн. Бауарзтон ӕй къаммӕ гӕсгӕ. Кӕддӕр дыи йӕ къам куы фесӕфт. Уый ӕз адавтон. Ӕз ныффыстон Мариямӕ дӕ номӕй писмо. Ӕнхъӕл уыдтӕн фӕхицӕн уыдзыстут.
Мӕ зӕрдӕ уын зӕгъы амондджын нард.
Мишӕ».
Мӕ цӕстытӕй цин ӕмӕ масты цӕссыгтӕ ӕрызгъӕлдысты. Мария сӕ йӕ фӕлмӕн уырзтӕй асӕрфта.
Китмарджытимӕ нал ацыдтӕн, уӕвгӕ ма уыдон мӕн семӕ уагътой: Радиостанцӕмӕ мӕ техникӕй айстой. Ацы аз каст фӕуыдзынӕн институт. Мария кусы библиотекӕйы, фӕсаууонмӕ ахуыр кӕны пединституты.
Ӕмбал редактор! Ӕз фыст фӕдӕн мӕ писмо. Нӕ уарзондзинады аккаг ныхӕс-
10 Кӕстӕр чындз тӕ ие ссардтон. Кӕд уӕ фӕнда, уӕд ӕй ныммыхуыр кӕнут. Уадз ӕмӕ адӕм зоной, дард Атлантикӕйы дунеон закъон хӕлд цӕмӕн ӕрцыд, уый.
Ӕмбал редактор! Хъуамӕ уӕм мӕ писмо сӕумӕрайсом арвыстаин, фӕлӕ мын айрох. Мариямӕ арӕндонмӕ тагъд кодтон. Ӕмӕ цины хабар! Райгуырд нын лӕппу! Райгуырд нын Хъазыбег! Ӕнусон зарӕг ноджы фӕтыхджындӕр.
Т о Ф р а д з.
ЧИНЫДЖЫ ИС:
5 Гобецоны хъыбылтӕ
19 Фӕсӕмбисӕхсӕв
35 Денджызӕй тыхджындӕр
46 Надеждӕ
63 Кӕстӕр чындз
91 Бирӕ азты фӕстӕ
100 Ӕбӕрӕг хъӕбатыр
114 Зоз? Нӕ!
Гастан Агнаев
Младшая невестка
Редактор Г. X. Б и ц о е в .
Художник М. Н. Д з б о е в. Художествспный редактор С. X. Сабанов. Тсхнический редактор С. X. Гутиева. Корректоры Е. У. Датриева, В. Т. Дзодзикова
Сдано в набор 16-ХМ967 г. Подписапо к печати 22-111-1968 г. Формат бумаги бОхв^/зз. Усл.-п. л. 4,20. Учетно-изд. листов 3,42. Заказ № 2299. Тираж 2000. Изд. № 129. ЕИ 00198. Цена 11 к.
Книжное издательство Управления по псчати
при Советс Мппистров СО АССР,
г. Орджоникидзе, ул. Димитрова, 2.
Кпижная типография Управлення по печатн
прц Совете Министров СО АССР,
г. Орджоникндзе, ул. Тельмапа, 16.
7-3-3
39-68М

